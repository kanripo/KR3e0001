# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.533011
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0125-010重廣補注黄帝内經素問-卷第十.
<pb:KR3e0001_SBCK_010-1a>¶
重廣&KR0024;注黄帝内經素問卷第十¶
　啓𤣥子次注林億孫竒髙保衡等奉敕校正孫兆重攺誤¶
　　瘧論　剌瘧篇¶
　　氣厥論　欬論¶
瘧論篇第三十五(新校正云按全元/起本在第五卷)¶
黄帝問曰夫痎瘧皆生於風其蓄作有時者何也(痎猶/老也)¶
(亦瘦也/新校正云按甲乙經云夫瘧疾皆生於風其以日作以時發何也與/此文異太素同今文楊上善云㾬有云二日一發名㾬瘧此經但夏傷於暑至)¶
(秋爲病或云㾬瘧或但云瘧不必以日發間日/以定㾬也但應四時其形有異以爲㾬爾)歧伯對曰瘧之始發¶
也先起於毫毛伸欠乃作寒慄鼔頷(慄謂戰慄/鼔謂振動)𦝫脊俱¶
痛寒去則内外皆熱頭痛如破渴欲冷飲帝曰何氣¶
<pb:KR3e0001_SBCK_010-1b>¶
使然願聞其道歧伯曰隂陽上下交爭虚實更作隂¶
陽相移也(陽氣者下行極而上隂氣者上行極而下故曰隂陽上下交爭/也陽虚則外寒隂虚則内熱陽盛則外熱隂盛則内寒由此寒)¶
(去熱生則虚實更作/隂陽之氣相移易也)陽并於隂則隂實而陽虚陽明虚則寒¶
慄鼔頷也(陽并於隂言陽氣入於隂分也陽明胃脉也胃之脉自交承漿/却分行循頤後下廉出大迎其支别者從大迎前下人迎故氣)¶
(不足則惡寒戰慄/而頥頷振動也)巨陽虚則腰背頭項痛(巨陽者膀胱脉其脉從頭别/下項循肩髆内俠背抵腰中)¶
(故氣不足則腰/背頭項痛也)三陽俱虚則隂氣勝隂氣勝則骨寒而痛¶
寒生於内故中外皆寒陽盛則外熱隂虚則内熱外¶
内皆熱則喘而渴故欲冷飲也(熱傷氣故内外/皆熱則喘而渴)此皆得之¶
夏傷於暑熱氣盛藏於皮膚之内腸胃之外此榮氣¶
之所舎也(腸胃之外榮氣所主故云/榮氣所舎也舎猶居也)此令人汗空踈(新校正云按全/元起本作汗出)¶
<pb:KR3e0001_SBCK_010-2a>¶
(空踈甲乙經/太素並同)腠理開因得秋氣汗出遇風及得之以浴水¶
氣舎於皮膚之内與衛氣并居衛氣者晝日行於陽¶
夜行於隂此氣得陽而外出得隂而内薄内外相薄¶
是以日作(作發/作也)帝曰其間日而作者何也(間日謂/隔日也)歧伯曰其¶
氣之舎深内薄於隂陽氣獨發隂邪内著隂與陽爭¶
不得出是以間日而作也(不與衞氣相逢/㑹故隔日發也)帝曰善其作日¶
晏與其日早者何氣使然(晏猶日/暮也)歧伯曰邪氣客於風¶
府循膂而下(風府穴名在頂上入髪際同身寸之/二寸大筋内宛宛中也膂謂脊兩傍)衛氣一日一夜¶
大㑹於風府其明日日下一節故其作也晏此先客¶
於脊背也每至於風府則腠理開腠理開則邪氣入¶
<pb:KR3e0001_SBCK_010-2b>¶
邪氣入則病作以此日作稍益晏也(節謂脊骨之節然邪氣/逺則逢㑹遲故發暮也)¶
其出於風府日下一節二十五日下至骶骨二十六¶
日入於脊内注於伏膂之脉(項已下至尾骶凡二十四節故日下一/節二十五日下至骶骨二十六日入於)¶
(脊内注於伏膂之脉也伏膂之脉者謂膂筋之間腎脉之伏行者也腎之脉循/股内後廉貫脊屬腎其直行者從腎上貫肝鬲入肺中以其貫脊又不正應行)¶
(穴但循膂伏行故謂之伏膂脉/新校正云按全元起本二十五日作二十一/日二十六日作二十二日甲乙經太素並同伏膂之脉甲乙經作太衝之脉巢)¶
(元方作/伏衝)其氣上行九日出於缺盆之中其氣日髙故作¶
日益早也(以腎脉貫脊屬腎上入肺中肺者缺盆爲之道/隂氣之行速故其氣上行九日出於缺盆之中)其間日發¶
者由邪氣内薄於五藏横連募原也其道逺其氣深¶
其行遟不能與衛氣俱行不得皆出故間日乃作也¶
(募原謂鬲募之原系/新校正云按全元起本/募作膜太素巢元方並同舉痛論亦作膜原)帝曰夫子言衛氣每¶
<pb:KR3e0001_SBCK_010-3a>¶
至於風府腠理乃發發則邪氣入入則病作今衛氣¶
日下一節其氣之發也不當風府其日作者柰何歧¶
伯曰(新校正云按全元起本及甲乙經太素自此邪/氣客於頭項至下則病作故八十八字並無)此邪氣客於頭¶
項循膂而下者也故虚實不同邪中異所則不得當¶
其風府也故邪中於頭項者氣至頭項而病中於背¶
者氣至背而病中於𦝫脊者氣至腰脊而病中於手¶
足者氣至手足而病(故下篇各以居/邪之所而剌之)衞氣之所在與邪氣¶
相合則病作故風無常府衞氣之所發必開其腠理¶
邪氣之所合則其府也(新校正云按甲乙/虚實不同邪中異所衞邪相合病則發焉不/必悉當風府而發作也)¶
(經巢元方則其/府也作其病作)帝曰善夫風之與瘧也相似同類而風獨¶
<pb:KR3e0001_SBCK_010-3b>¶
常在瘧得有時而休者何也(風瘧皆有盛衰/故云相似同類)歧伯曰風氣留¶
其處故常在瘧氣隨經絡沈以内薄(新校正云按甲乙/經作次以内傳)故¶
衞氣應乃作(留謂留止/隨謂隨從)帝曰瘧先寒而後熱者何也歧伯¶
曰夏傷於大暑其汗大出腠理開發因遇夏氣淒滄¶
之水寒(新校正云按甲乙經太/素水寒作小寒迫之)藏於腠理皮膚之中秋傷於風¶
則病成矣(暑爲陽氣中風者陽氣受/之故秋傷於風則病成矣)夫寒者隂氣也風者陽氣¶
也先傷於寒而後傷於風故先寒而後熱也病以時¶
作名曰寒瘧(露形觸冒則/風寒傷之)帝曰先熱而後寒者何也歧伯曰¶
此先傷於風而後傷於寒故先熱而後寒也亦以時¶
作名曰温瘧(以其先熱/故謂之温)其但熱而不寒者隂氣先絶陽氣¶
<pb:KR3e0001_SBCK_010-4a>¶
獨發則少氣煩寃手足熱而欲嘔名曰癉瘧(癉熱也極/熱爲之也)¶
帝曰夫經言有餘者寫之不足者補之今熱爲有餘¶
寒爲不足夫瘧者之寒湯火不能温也及其熱冰水¶
不能寒也此皆有餘不足之類當此之時良工不能¶
止必須其自衰乃剌之其故何也願聞其&KR0003;(言何暇不早/使其盛極而)¶
(自止/乎)歧伯曰經言無剌熇熇之熱(新校正云按全元起/本及太素熱作氣)無剌渾¶
渾之脉無剌漉漉之汗故爲其病逆未可治也(熇熇盛/熱也渾)¶
(渾言無端緒也漉/漉言汗大出也)夫瘧之始發也陽氣并於隂當是之時陽¶
虚而隂盛外無氣故先寒慄也隂氣逆極則復出之¶
陽陽與隂復并於外則隂虚而陽實故先熱而渴(隂盛/則胃)¶
<pb:KR3e0001_SBCK_010-4b>¶
(寒故先寒戰慄陽盛則/胃熱故先熱欲飲也)夫瘧氣者并於陽則陽勝并於隂則¶
隂勝隂勝則寒陽勝則熱瘧者風寒之氣不常也病¶
極則復(復謂復舊也言其氣/發至極還復如舊)至(新校正云按甲乙經作瘧者風寒之暴氣不/常病極則復至全元起本及太素作瘧風寒)¶
(氣也不常病極則復至至/字連上句與王氏之意異)病之發也如火之熱如風雨不可當¶
也(以其盛熾故/不可當也)故經言曰方其盛時必毁(新校正云按太/素云勿敢必毁)因其¶
衰也事必大昌此之謂也(方正也正盛冩之或傷眞氣故必毁病/氣衰己&KR0024;其經氣則邪氣弭退正氣安)¶
(平故必/大昌也)夫瘧之未發也隂未并陽陽未并隂因而調之¶
眞氣得安邪氣乃亡(所冩必中所&KR0024;必當故/眞氣得安邪氣乃亡也)故工不能治其¶
已發爲其氣逆也(眞氣浸息邪氣大行/眞不勝邪是爲逆也)帝曰善攻之柰何早¶
晏何如歧伯曰瘧之且發也隂陽之且移也必從四¶
<pb:KR3e0001_SBCK_010-5a>¶
末始也陽巳傷隂從之故先其時堅束其處令邪氣¶
不得入隂氣不得出審候見之在孫絡盛堅而血者¶
皆取之此眞往而未得并者也(言牢縳四支令氣各在其處則/邪所居處必自見之既見之則)¶
(剌出其血爾往猶去也/新校正云/按甲乙經眞往作其往太素作直往)帝曰瘧不發其應何如歧伯¶
曰瘧氣者必更盛更虚當氣之所在也病在陽則熱¶
而脉躁在隂則寒而脉靜(隂靜陽躁故/脉亦隨之)極則隂陽俱衰衞¶
氣相離故病得休衞氣集則復病也(相薄至極物極則反/故極則隂陽俱衰)帝¶
曰時有間二日或至數日發或渴或不渴其故何也歧¶
伯曰其間日者邪氣與衞氣客於六府而有時相失¶
不能相得故休數日乃作也(氣不相㑹故數/日不能發也)瘧者隂陽更勝¶
<pb:KR3e0001_SBCK_010-5b>¶
也或甚或不甚故或渴或不渴(陽勝隂甚則渴陽勝隂不甚則/不渴也勝謂強盛於彼之氣也)¶
帝曰論言夏傷於暑秋必病瘧(新校正云按生氣通天論并隂/陽應𧰼大論二論俱云夏傷於)¶
(暑秋必/痎瘧)今瘧不必應者何也(言不必/皆然)歧伯曰此應四時者¶
也其病異形者反四時也其以秋病者寒甚(秋氣清涼陽/氣下降熱藏)¶
(肌肉故/寒甚也)以冬病者寒不甚(冬氣嚴冽陽氣伏藏/不與寒爭故寒不甚)以春病者惡風¶
(春氣温和陽氣外泄/内腠開發故惡於風)以夏病者多汗(夏氣暑熱津液充盈/外泄皮膚故多汗也)帝曰夫病¶
温瘧與寒瘧而皆安舎舎於何藏(安何也舎居止也/藏謂五神藏也)歧伯曰温¶
瘧者得之冬中於風寒氣藏於骨髓之中至春則陽氣¶
大發邪氣不能自出因遇大暑腦髓爍肌肉消腠理¶
發泄或有所用力邪氣與汗皆出此病藏於腎其氣¶
<pb:KR3e0001_SBCK_010-6a>¶
先從内出之於外也(腎主於冬冬主骨髓腦爲髓海上下相應厥熱/上熏故腦髓銷爍銷爍則熱氣外薄故肌肉減)¶
(削而病藏/於腎也)如是者隂虚而陽盛陽盛則熱矣(隂虚謂腎藏氣/虚陽盛謂膀胱)¶
(太陽/氣盛)衰則氣復反入入則陽虚陽虚則寒矣故先熱而¶
後寒名曰温瘧(衰謂病衰退也復反/入謂入腎隂脉中)帝曰癉瘧何如歧伯曰¶
癉瘧者肺素有熱氣盛於身厥逆上衝中氣實而不¶
外泄因有所用力腠理開風寒舎於皮膚之内分肉¶
之閒而發發則陽氣盛陽氣盛而不衰則病矣其氣¶
不及於隂(新校正云按全元起本及太素作/不反之隂巢元方作不及之隂)故但熱而不寒氣内¶
藏於心而外舎於分肉之閒令人消爍脫肉故命曰¶
癉瘧帝曰善¶
<pb:KR3e0001_SBCK_010-6b>¶
剌瘧篇第三十六(新校正云按全元/起本在第六卷)¶
足太陽之瘧令人腰痛頭重寒從背起(足太陽脉從巔入絡腦/還出别下項循肩髆内)¶
(新校正云按三部九候論注貫胂作貫臋刺腰痛注亦作貫臋厥論注作/俠脊抵腰中其支别者從髆内左右别下貫胂過髀樞故令腰痛頭重寒從背/起)¶
(貫胂甲乙/經作貫胂)先寒後熱熇熇暍暍然(熇熇甚熱狀暍暍亦熱盛也太陽/不足故先寒寒極則生熱故後熱)¶
(新校正云按全元起本并甲/熱生是爲氣虚熱止則爲氣復氣復而汗反出此爲邪/也)熱止汗出難已(氣盛而眞不勝故難已)¶
(乙經太素巢元方並作先寒/後熱渴渴止汗出與此文異)剌郄中出血(太陽之郄是謂金門金門在足/外踝下一名曰𨵿梁陽維所别)¶
(屬也剌可入同身寸之三分若灸者可灸三壮黄帝中誥圖經云委中主之則/古法以委中爲郄中也委中在膕中央約文中動脉足太陽脉之所入也剌可)¶
(入同身寸之五分留七呼若灸者可灸三壯/新校正云/詳剌郄中甲乙經作膕中今王氏兩注之當以膕中爲正)足少陽之瘧令¶
人身體解㑊(身體解㑊/次如下句)寒不甚熱不甚(陽氣未盛/故令其然)惡見人見¶
人心惕惕然(膽與肝合肝虚則恐邪薄其氣/故惡見人見人心惕然然也)熱多汗出甚(邪盛則熱多/中風故汗出)¶
<pb:KR3e0001_SBCK_010-7a>¶
剌足少陽(俠谿主之俠谿在足小指次指歧骨閒本節前䧟者中少/陽之榮剌可入同身寸之三分留三呼若灸者可灸三壮)足陽¶
明之瘧令人先寒洒淅洒淅寒甚乆乃熱熱去汗出¶
喜見日月光火氣乃快然(陽虚則外先寒陽虚極則復盛故寒甚/乆乃熱也熱去汗已隂又内強陽不勝)¶
(隂故喜見日月光/火氣乃快然也)剌足陽明跗上(衝陽穴也在足跗上同身寸之五寸骨/閒動脉上去䧟谷同身寸之三寸陽明)¶
(之原剌可入同身寸之三分/留十呼若灸者可灸三壯)足太隂之瘧令人不樂好大息(心氣/流於)¶
(肺則喜今脾藏受病心母救之火氣下入於脾不上行於肺又/太隂脉支别者復從胃上鬲注心中故令人不樂好大息也)不嗜食多¶
寒熱汗出(新校正云按甲乙經云多寒/脾主化榖營助四傍今邪薄之諸藏元稟土&KR0009;四季王則邪氣/交爭故不嗜食多寒熱而汗出)¶
(少/熱)病至則善嘔嘔己乃衰(足太隂脉入腹屬脾絡胃上鬲俠咽/故病氣來至則嘔嘔已乃衰退也)即取¶
之(待病衰去即而取之其言衰即取之井俞及公孫也公孫在足大指本節後/同身寸之一寸太隂絡也剌可入同身寸之四分留七呼若灸者可灸三壯)¶
足少隂之瘧令人嘔吐甚多寒熱熱多寒少(足少隂脉貫肝/鬲入肺中循喉)¶
<pb:KR3e0001_SBCK_010-7b>¶
(新校正云按甲乙經云嘔吐甚多寒少熱/嚨故嘔吐甚多寒熱也腎爲隂藏隂氣生寒今隂氣不足/故熱多寒少)欲閉户牖而處¶
其病難已(胃陽明脉病欲獨閉户牖而處今謂胃土病證反見腎水之中/土刑於水故其病難已也太鍾太谿悉主之太鍾在足内踝後)¶
(街中少隂絡也剌可入同身寸之二分留七呼若灸者可灸三壯太谿在足内/踝後跟骨上動脉䧟者中少隂俞也剌可入同身寸之三分留七呼若灸者可)¶
(灸三壯也/新校正云按甲乙經云其病難已取太谿又按太鍾穴甲乙經作/跟後衝中剌𦝫痛篇注作跟後街中動脉水穴注云在内踝後此注云内踝後)¶
(街中諸注不同當/以甲乙經爲正)足厥隂之瘧令人腰痛少腹滿小便不利¶
如&KR1825;狀非&KR1825;也數便意恐懼氣不足腹中悒悒(足厥隂/脉循股)¶
(新校正云按甲乙經數便意三字作數噫二字/隂入髦中環隂器抵少腹故病如是&KR1825;謂不得小便也悒悒/不暢之貌)剌足厥隂(太衝/主之)¶
(新校正云按剌腰痛篇注云在本節後内閒動脉/在足大指本節後同身寸之二寸䧟者中厥隂俞也剌可入同身寸之三分留/十呼若灸者可灸三壯也)¶
(應/手)肺瘧者令人心寒寒甚熱熱間善驚如有所見者剌¶
手太隂陽明(列缺主之列缺在手腕後同身寸之一寸半手太隂絡也剌可/入同身寸之三分留三呼若灸者可灸五壯陽明穴合谷主之)¶
<pb:KR3e0001_SBCK_010-8a>¶
(合谷在手大指次指歧骨閒手陽明脉之所過也/剌可入同身寸之三分留六呼若灸者可灸三壯)心瘧者令人煩心甚¶
欲得清水反寒多不甚熱剌手少隂(神門主之神門在掌後/銳骨之端䧟者中手少)¶
(隂俞也剌可入同身寸之三分留七呼若灸者可灸三壯/新校正云按太素云欲得清水及寒多寒不甚熱甚也)肝瘧者令人色¶
蒼蒼然太息其狀若死者剌足厥隂見血(中封主之中封/在足内踝前同)¶
(身寸之一寸半䧟者中仰足而取之伸足乃得之足厥隂經也剌/出血止常剌者可入同身寸之四分留七呼若灸者可灸三壯)脾瘧者¶
令人寒腹中痛熱則腸中鳴鳴已汗出剌足太隂(商丘/主之)¶
(商丘在足内踝下微前䧟者中足太隂經也剌/可入同身寸之三分留七呼若灸者可灸三壯)腎瘧者令人洒洒然¶
腰脊痛宛轉大便難目眴眴然手足寒剌足太陽少隂¶
(太鍾主之取如前/足少隂瘧中法)胃瘧者令人且病也善飢而不能食食而¶
支滿腹大(新校正云按太素且病作疽病/胃熱脾虚故善飢而不能食食而支滿腹大也是以/下文兼剌太隂)剌足陽¶
<pb:KR3e0001_SBCK_010-8b>¶
明太隂横脉出血(厲兊解谿三里主之厲兊在足太指次指之端去爪甲/如韭葉陽明井也剌可入同身寸之一分留一呼若灸)¶
(者可灸一壯解谿在衝陽後同身寸之三寸半腕上䧟者中陽明經也剌可入/同身寸之五分留五呼若灸者可灸三壯三里在膝下同身寸之三寸䯒骨外)¶
(廉兩筋&KR0079;分閒陽明合也剌可入同身寸之一寸留七呼若灸者可灸三壯然/足陽明取此三穴足太隂剌其横脉出血也横脉謂足内踝前斜過大脉則太)¶
(隂之經脉也/新校正云詳解谿在衝陽後/三寸半按甲乙經一寸半氣穴論注二寸半)瘧發身方熱剌跗上動¶
脉(則陽明/之脉也)開其空出其血立寒(陽明之脉多血多氣熱盛氣/壯故出其血而立可寒也)瘧方¶
欲寒剌手陽明太隂足陽明太隂(亦謂開穴而出其血也/當隨井俞而剌之也)¶
瘧脉滿大急剌背俞用中鍼傍伍胠俞各一適肥瘦¶
出其血也(瘦者淺剌少出血肥者深剌多出/血背俞謂大杼五胠俞謂譩譆)瘧脉小實急灸脛少¶
隂剌指井(灸脛少隂是謂復溜復溜在内踝上同身寸之二寸䧟者中足/少隂經也剌可入同身寸之三分留三呼若灸者可灸五壮剌)¶
(指井謂剌至隂至隂在足小指外側去爪甲角如韭葉足太/陽井也剌可入同身寸之一分留五呼若灸者可灸三壯)瘧脉滿大急¶
<pb:KR3e0001_SBCK_010-9a>¶
剌背俞用五胠俞背俞各一適行至於血也(謂調適肥瘦穴/度深淺循三備)¶
(共五十/五字當從刪削經文與次前經文重復王氏/法而行鍼令至於血脉也背俞謂大杼五胠俞謂譩譆主之/新校正云詳此條從/瘧脉滿大至此注終文注)¶
(隨而注之别無義例不若/士安之精審不復出也)瘧脉緩大虚便冝用藥不冝用鍼(緩者/中風)¶
(大爲氣實虚者血虚血虚氣實風又攻之/故冝藥治以遣其邪不冝鍼冩而出血也)凡治瘧先發如食頃乃可¶
以治過之則失時也(新校/先其發時眞邪異居波隴不起故可治過時則/眞邪相合攻之則反傷眞氣故曰失時)¶
(正云詳從前瘧脉滿大至此全元起/本在第四卷中王氏移續於此也)諸瘧而脉不見剌十指閒出¶
血血去必已先視身之赤如小豆者盡取之十二瘧¶
者其發各不同時察其病形以知其何脉之病也(隨其/形證)¶
(而病脉/可知)先其發時如食頃而剌之一剌則衰二剌則知¶
三剌則己不已剌舌下兩脉出血(釋具/下文)不已剌郄中盛經¶
<pb:KR3e0001_SBCK_010-9b>¶
出血又剌項已下俠脊者必已(並足太陽之脉氣也郄中則委/中也俠脊者謂大杼風門熱府)¶
(穴也大杼在項第一椎下兩傍相去各同身寸之一寸半䧟者中剌可入同身/寸之三分留七呼若灸者可灸五壯風門熱府在第二椎下兩傍各同身寸之)¶
(一寸半剌可入同身寸之五分留七呼若灸者可灸五壯/新校正云詳大杼/穴灸五壯按甲乙經作七壯氣穴論注作七壯剌熱論及熱穴注並作五壯)¶
舌下兩脉者廉泉也(廉泉穴名在頷下結喉上舌本下隂維任脉之/㑹剌可入同身寸之三分留三呼若灸者可灸)¶
(三/壯)剌瘧者必先問其病之所先發者先剌之先頭痛及¶
重者先剌頭上及兩額兩眉閒出血(頭上謂上星百㑹兩額/謂懸顱兩眉間謂攅竹)¶
(等穴/也)先項背痛者先剌之(項風池風府主之/背大杼神道主之)先腰脊痛者先¶
剌郄中出血先手臂痛者先剌手少隂陽明十指閒¶
(新校正云按别本作手/隂陽全本亦作手隂陽)先足脛痠痛者先剌足陽明十指閒¶
出血(各以邪居之/所而脫冩之)風瘧瘧發則汗出惡風剌三陽經背俞¶
<pb:KR3e0001_SBCK_010-10a>¶
之血者(三陽太陽也/新校正/云按甲乙經云足三陽)䯒痠痛甚按之不可名曰胕髓¶
病以鑱鍼鍼絶骨出血立已(陽輔穴也取如氣/穴論中府俞法)身體小痛刺至¶
隂(新校正云按甲乙/經無至隂二字)諸隂之井無出血閒日一剌(諸井皆在指端/足少隂并在足)¶
(心宛/宛中)瘧不渴閒日而作剌足太陽(新校正云按九卷/云足陽明太素同)渴而閒¶
日作剌足少陽(新校正云按九卷/云手少陽太素同)温瘧汗不出爲五十九剌¶
(自胃瘧下至此尋黄帝中誥圖經所/主或有不與此文同應古之别法也)¶
氣厥論篇第三十七(新校正云按全元起本/在第九卷與厥論相併)¶
黄帝問曰五藏六府寒熱相移者何歧伯曰腎移寒¶
於肝癰腫少氣(新校正云按全元起本云腎移/肝藏血然寒入則陽氣不散陽氣不散則血聚氣澀故/爲癰腫又爲少氣也)¶
(寒於脾元起注云腎傷於寒而傳於脾脾主&KR0079;寒生於&KR0079;則結爲堅堅化爲膿/故爲癰也血傷氣少故曰少氣甲乙經亦作移寒於脾王因誤本遂解爲肝亦)¶
<pb:KR3e0001_SBCK_010-10b>¶
(智者之/一失也)脾移寒於肝癰腫筋攣(脾藏主&KR0079;肝藏主筋&KR0079;温則筋舒/&KR0079;冷則筋急故筋攣也&KR0079;寒則衛)¶
(氣結聚故/爲癰腫)肝移寒於心狂隔中(心爲陽藏神處其中寒薄之則神亂離/故狂也陽氣與寒相薄故隔塞而中不)¶
(通/也)心移寒於肺肺消肺消者飲一溲二死不治(心爲陽藏反受/諸寒寒氣不消)¶
(乃移於肺寒隨心火内鑠金精金受火邪故中消也然肺藏/消鑠氣無所持故令飲一而溲二也金火相賊故死不能治)肺移寒於腎¶
爲涌水涌水者按腹不堅水氣客於大腸疾行則鳴濯¶
濯如囊裹漿水之病也(肺藏氣腎主水夫肺寒入腎腎氣有餘腎氣/有餘則上奔於肺故云涌水也大腸爲肺之)¶
(府然肺腎俱爲寒薄上下皆無所之故水氣客於大腸也腎受凝寒不能化液/大腸積水而不流通故其疾行則腸鳴而濯濯有聲如囊裏漿而爲水病也)¶
(新校正云按甲乙經水/之病也作治主肺者)脾移熱於肝則爲驚衂(肝藏血又主驚故熱/薄之則驚而鼻中血)¶
(兩陽和合火木相燔故肝熱入心則當死也隂陽别/出)肝移熱於心則死(論曰肝之心謂之生陽生陽之屬不過四日而死)¶
(新校正云按隂陽别論之文義與此/殊王氏不當引彼誤文附㑹此義)心移熱於肺傳爲鬲消(心肺兩/閒中有)¶
<pb:KR3e0001_SBCK_010-11a>¶
(斜鬲膜鬲膜下際内連於横鬲膜故心熱/入肺久久傳化内爲鬲熱消渴而多飲也)肺移熱於腎傳爲柔痓(柔/謂)¶
(筋柔而無力痓謂骨痓而不隨氣骨皆熱髓/不内充故骨痓強而不舉筋柔緩而無力也)腎移熱於脾傳爲虚腸¶
澼死不可治(脾土制水腎反移熱以與之是脾土不能制水而受病故久/乆傳爲虚損也腸澼死者腎主下焦象水而冷今乃移熱是)¶
(精氣内消下焦無主以守/持故腸澼除而氣不禁止)胞移熱於膀胱則&KR1825;溺血(膀胱爲津液之/府胞爲受納之)¶
(司故熱入膀胱胞中外熱隂絡内溢故不得小便/而溺血也正理論曰熱在下焦則溺血此之謂也)膀胱移熱於小腸鬲¶
腸不便上爲口麋(小腸脉絡心循咽下隔抵胃屬小腸故受熱以下令/腸隔塞而不便上則口生瘡而麋爛也麋謂爛也)小¶
腸移熱於大腸爲虙瘕爲沈(小腸熱已移入大腸兩熱相薄則血/溢而爲伏瘕也血澀不利則月事沈)¶
(滯而不行故云爲虙瘕爲沈也/虙與伏同瘕一爲疝傳冩誤也)大腸移熱於胃善食而瘦入謂¶
之食亦(新校正云按甲/胃爲水榖之海其氣外養肌肉熱消水榖又鑠肌&KR0079;故善食而瘦入/也食亦者謂食入移易而過不生肌膚也亦易也)¶
(乙經入作又王氏注云善食而瘦入也/殊爲無義不若甲乙經作又讀連下文)胃移熱於膽亦曰食亦(義同/上)¶
<pb:KR3e0001_SBCK_010-11b>¶
膽移熱於腦則辛頞鼻淵鼻淵者濁涕下不止也(腦液/下滲)¶
(則爲濁涕涕下不止如彼水泉故曰鼻淵也頞謂鼻頞也足太陽脉起於目内/眥上額交巔上入絡腦足陽明脉起於鼻交頞中傍約太陽之脉今腦熱則足)¶
(太陽逆與陽明之脉俱盛薄於頞中/故鼻頞辛也辛謂酸痛故下文曰)傳爲衂衊瞑目(以足陽明脉交頞/中傍約太陽之脉)¶
(故耳熱盛則陽絡溢陽絡溢則衂出汗血也衊謂汗血也/血出甚陽明太陽脉衰不能榮養於目故目瞑瞑暗也)故得之氣厥也¶
(厥者氣逆也皆/由氣逆而得之)¶
欬論篇第三十八(新校正云按全元/起本在第九卷)¶
黄帝問曰肺之令人欬何也歧伯對曰五藏六府皆¶
令人欬非獨肺也帝曰願聞其狀歧伯曰皮毛者肺¶
之合也皮毛先受邪氣邪氣以從其合也(邪謂/寒氣)其寒飲¶
食入胃從肺脉上至於肺則肺寒肺寒則外内合邪¶
<pb:KR3e0001_SBCK_010-12a>¶
因而客之則爲肺欬(肺脉起於中焦下絡大腸還循胃口/上鬲屬肺故云從肺脉上至於肺也)五藏各¶
以其時受病非其時各傅以與之(時謂王月也非王月則/不受邪故各傳以與之)人與¶
天地相參故五藏各以治時感於寒則受病微則爲¶
欬甚者爲泄爲痛(寒氣微則外應皮毛内通肺故欬寒氣甚/則入於内内裂則痛入於腸胃則泄痢)乗秋則¶
肺先受邪乗春則肝先受之乗夏則心先受之乗至¶
隂則脾先受之乗冬則腎先受之(以當用事之時故先受邪氣/新校正云按全元起本及太)¶
(素无乘秋則三字/疑此文誤多也&KR0680;)帝曰何以異之(欲明其/證也&KR0680;)歧伯曰肺欬之狀欬¶
而喘息有音甚則唾血(肺藏氣而應息故欬則喘息而喉/中有聲甚則肺絡逆故唾血也)心欬之狀¶
欬則心痛喉中介介如梗狀甚則咽腫喉痺(手心主脉起於/胷中出屬心包)¶
(少隂之脉起於心中出屬/心系其支别者從心系上俠咽喉故病如是/新校正云按甲乙經介介如梗狀作喝喝又少隂之脉上俠咽不言俠喉)肝欬¶
<pb:KR3e0001_SBCK_010-12b>¶
之狀欬則兩脇下痛甚則不可以轉轉則兩胠下滿¶
(足厥隂脉上貫鬲布脇肋循/喉嚨之後故如是胠亦脇也)脾欬之狀欬則右脇下痛隂隂引¶
肩背甚則不可以動動則欬劇(足太隂脉上貫鬲俠咽其支别/者復從胃别上鬲故病如是也)¶
(脾氣連肺故痛引肩背也脾氣主/右故右胠下隂隂然深慢痛也)腎欬之狀欬則腰背相引而痛¶
甚則欬涎(足少隂脉上股内後廉貫脊屬腎絡膀胱其直行者從腎上貫/肝鬲入肺中循喉嚨俠舌本又膀胱脉從肩髆内别下俠脊抵)¶
(腰中入循膂絡/腎故病如是)帝曰六府之欬柰何安所受病歧伯曰五¶
藏之乆欬乃移於六府脾欬不已則胃受之胃欬之¶
狀欬而嘔嘔甚則長蟲出(脾與胃合又胃之脉循喉嚨入缺盆下/鬲屬胃絡脾故脾欬不已胃受之也胃)¶
(寒則嘔嘔甚則腸/氣逆上故蚘出)肝欬不已則膽受之膽欬之狀欬嘔膽汁¶
(肝與膽合又膽之脉從缺盆以下胷中貫鬲絡肝/故肝欬不已膽受之也膽氣好逆故嘔温苦汁也)肺欬不已則大腸受¶
<pb:KR3e0001_SBCK_010-13a>¶
之大腸欬狀欬而遺失(肺與大腸合又大腸脉入缺盆絡肺故肺欬/不已大腸受之大腸爲傳送之府故寒入則)¶
(氣不禁焉/新校正云/按甲乙經遺失作遺矢)心欬不已則小腸受之小腸欬狀欬而¶
失氣氣與欬俱失(心與小腸合又小腸脉入缺盆絡心故心欬不已小/腸受之小腸寒盛氣入大腸欬則小腸氣下奔故失)¶
(氣/也)腎欬不已則膀胱受之膀胱欬狀欬而遺溺(腎與膀胱合又/膀胱脉從肩髆)¶
(内俠脊扺𦝫中入循膂絡腎屬膀胱故腎欬/不已膀胱受之膀胱爲津液之府是故遺溺)乆欬不已則三焦受之¶
三焦欬狀欬而腹滿不欲食飲此皆聚於胃𨵿於肺¶
使人多涕唾而靣浮腫氣逆也(三焦者非謂手少陽也正謂上/焦中焦耳何者上焦者出於胃)¶
(上口並咽以上貫鬲布胷中走腋中焦者亦至於胃口出上焦之後此所受氣/者泌糟粕蒸津液化其精微上注於肺脉乃化而爲血故言皆聚於胃𨵿於肺)¶
(也兩焦受病則邪氣熏肺而肺氣滿故使人多涕唾而靣浮腫氣逆也腹滿不/欲食者胃寒故也胃脉者從缺盆下乳内廉下循腹至氣街其支者復從胃下)¶
(口循腹裏至氣街中而合今胃受邪故病如是也何以明其不謂下焦然下焦/者別於回腸注於膀胱故水穀者常幷居於胃中盛糟粕而俱下於大腸泌别)¶
<pb:KR3e0001_SBCK_010-13b>¶
(新校正云按甲乙經胃脉下循腹作下俠臍/汁循下焦而滲入膀胱尋此行化乃與胃口懸逺故不/謂此也)帝曰治之柰何¶
歧伯曰治藏者治其俞治府者治其合浮腫者治其¶
經(諸藏俞者皆脉之所起第三穴諸府合者皆脉之所起第六穴也經者藏脉/之所起第四穴府脉之所起第五穴靈樞經曰脉之所注爲俞所行爲經所)¶
(入爲合此/之謂也)帝曰善¶
重廣&KR0024;注黄帝内經素問卷第十¶
瘧論熇(火沃/切)漉(音/鹿)弭(緜婢/切)剌瘧論暍(音/謁)悒(於急/切)眴(音/舜)¶
氣厥論痓(音/熾)麋(武悲/切)虙(音/復)䁾(莫結/切)欬論蚘(音/回)¶
<pb:KR3e0001_SBCK_010-14a>¶
