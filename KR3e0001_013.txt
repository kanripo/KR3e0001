# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.661160
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB03n0125-013重廣補注黄帝内經素問-卷第十三.
<pb:KR3e0001_SBCK_013-1a>¶
癰也(血氣壯盛而熱内薄之/兩氣合熱故結為癰也)帝曰善人有卧而有所不安者¶
何也歧伯曰藏有所傷及精有所之寄則安故人不¶
能懸其病也(新校正云/五藏有所傷損及之水穀精氣有所之寄扶其下則卧安/以傷及於藏故人不能懸其病處於空中也)¶
(按甲乙經精有所之寄則安作情有所/倚則卧不安太素作精有所倚則不安)帝曰人之不得偃卧者何¶
也(謂不得/仰卧也)歧伯曰肺者藏之蓋也(居髙布葉四藏下之/故言肺者藏之蓋也)肺¶
氣盛則脉大脉大則不得偃卧(肺氣盛滿偃卧則氣促/喘奔故不得偃卧也)論¶
在竒恒隂陽中(竒恒隂陽上古/經篇名世本闕)帝曰有病厥者診右脉沈¶
而緊左脉浮而遟不然病主安在(不然言不沈也/新校正/云按甲乙經不然作不知)¶
歧伯曰冬診之右脉固當沈緊此應四時左脉浮而¶
遟此逆四時在左當主病在腎頗關在肺當腰痛也¶
<pb:KR3e0001_SBCK_013-1b>¶
(以冬左脉浮而遟浮為肺脉故言頗關在/肺也腰者腎之府故腎受病則腰中痛也)帝曰何以言之歧伯曰¶
少隂脉貫腎絡肺今得肺脉腎為之病故腎為腰痛¶
之病也(左脉浮遟非肺來見以左腎不足/而脉不能沈故得肺脉腎為病也)帝曰善有病頸癰者¶
或石治之或鍼灸治之而皆已其真安在(言所攻則異所/愈則同欲聞真)¶
(法何所/在也)歧伯曰此同名異等者也(言雖同曰頸癰然其皮中/别異不一等也故下云)夫¶
癰氣之息者宜以鍼開除去之夫氣盛血聚者宜石¶
而寫之此所謂同病異治也(息/也死肉也石砭石也可以/破大癰出膿今以䤵鍼代之)帝¶
曰有病怒狂者(新校正云按太/素怒狂作善怒)此病安生歧伯曰生於陽¶
也帝曰陽何以使人狂(怒不慮禍/故謂之狂)歧伯曰陽氣者因暴¶
折而難決故善怒也病名曰陽厥(言陽氣被折鬱不散也此/人多怒亦曽因暴折而心)¶
<pb:KR3e0001_SBCK_013-2a>¶
(不疏暢故爾如是者皆陽/逆躁極所生故病名陽厥)帝曰何以知之歧伯曰陽明者常¶
動巨陽少陽不動不動而動大疾此其&KR0049;也(言頸項之/脉皆動不)¶
(止也陽明常動者動於結喉傍是謂人迎氣舎之分位也若/少陽之動動於/曲頰下是謂天䆫天牖之分位也若巨陽之動動於項兩傍大筋前陷者中是)¶
(謂天柱天容之分位也不應常動而反動甚者動當病也/新校正云詳王注/以天牎為少陽之分位天容為太陽之分位按甲乙經天牎乃太陽脉氣所發)¶
(天容乃少陽脉氣所發二位/交互當以甲乙經為正也)帝曰治之柰何歧伯曰奪其食即¶
已夫食入於隂長氣於陽故奪其食即已(食少則氣衰故/節去其食即病)¶
(自止/新校正云按甲/乙經奪作衰大素同也)使之服以生鐵洛為飲(新校正云按甲乙/經鐵洛作鐵落為)¶
(飲作為/後飯)夫生鐵洛者下氣疾也(之或為人傳文誤也鐵洛味辛微/温平主治下氣方俗或呼為鐵漿)¶
(非是生/鐵液也)帝曰善有病身熱解墯汗出如浴惡風少氣此¶
為何病歧伯曰病名曰酒風(飲酒中風者也風論曰飲酒中風/則為漏風是亦名漏風也夫極飲)¶
<pb:KR3e0001_SBCK_013-2b>¶
(者陽氣盛而腠理踈𤣥府開發陽盛則筋痿弱故身體解墯也腠理踈則風内/攻𤣥府發則氣外泄故汗出如浴也風氣外薄膚腠復開汗多内虚癉熱熏肺)¶
(故惡風少氣也因/酒而病故曰酒風)帝曰治之柰何歧伯曰以澤㵼术各十¶
分麋銜五分合以三指撮爲後飯(术味苦温平主治大風止/汗麋銜味苦寒平主治風)¶
(濕筋痿澤㵼味甘寒平主治風濕益氣由/此功用方故先之飯後藥先謂之後飯)所謂深之細者其中手¶
如鍼也摩之切之聚者堅也博者大也上經者言氣¶
之通天也下經者言病之變化也金匱者決死生也¶
揆度者切度之也竒&KR0106;者言竒病也所謂竒者使竒¶
病不得以四時死也&KR0106;者得以四時死也(新校正云按楊/上善云得病傳)¶
(之至於勝時而死此爲&KR0106;中/生喜怒今病次傳者此爲竒)所謂揆者方切求之也言切求¶
其脉理也度者得其病處以四時度之也(凡言所謂者皆/釋未了義今此)¶
<pb:KR3e0001_SBCK_013-3a>¶
(所謂尋前後經文悉不與此篇義相接似今數句少成文義者終是别釋/經文世本既闕第七二篇應彼闕經錯簡文也古文斷裂繆續於此)¶
竒病論篇第四十七(新校正云按全元/起本在第五卷)¶
黄帝問曰人有重身九月而瘖此為何也(重身謂身中有/身則懐姙者也)¶
(瘖謂不得言語也姙娠九月足少/隂脉養胎約氣斷則瘖不能言也)歧伯對曰胞之絡脉絶也(絶/謂)¶
(脉斷絶而不通流而不能/言非天真之氣斷絶也)帝曰何以言之歧伯曰胞絡者繫¶
於腎少隂之脉貫腎繫舌本故不能言(少隂腎脉也氣不/營養故舌不能言)¶
帝曰治之柰何歧伯曰無治也當十月復(十月胎去胞/絡復通腎脉)¶
(上營故復/舊而言也)刺法曰無損不足益有餘以成其疹(疹謂久病/也反法而)¶
(治則胎死不去遂/成久固之疹病也)然後調之(新校正云按甲乙經及太素無此四字按/全元起注云所謂不治者其身九月而瘖)¶
(身重不得為治須十月滿生後復如常也然後調/之則此四字本全元起注文誤書於此當刪去之)所謂無損不足者¶
<pb:KR3e0001_SBCK_013-3b>¶
身羸瘦無用鑱石也(姙娠九月筋骨瘦勞力少身重又拒/於穀故身形羸瘦不可以鑱石傷也)無益¶
其有餘者腹中有形而泄之泄之則精出而病獨擅¶
中故曰疹成也(胎約胞絡腎氣不通因而泄之腎精隨出精液内竭/胎則不全胎死腹中著而不去由此獨擅故疹成焉)帝¶
曰病脇下滿氣逆二三嵗不已是爲何病歧伯曰病¶
名曰息積此不妨於食不可灸刺積爲導引服藥藥¶
不能獨治也(腹中無形脇下逆滿頻嵗不愈息且形之氣逆息難故名/息積也氣不在胃故不妨於食也灸之則火熱内爍氣化)¶
(爲風刺之則必寫其經轉成虛敗故不可灸刺是可積爲導引使氣流行久/以藥攻内消瘀稸則可矣若獨憑其藥而不積爲導引則藥亦不能獨治之)¶
(也)帝曰人有身體髀股䯒皆腫環齊而痛是爲何病¶
歧伯曰病名曰伏梁(以衝脉病故名曰伏梁然衝脉者與足少隂之/絡起於腎下出於氣街循隂股内亷斜入膕中)¶
(循䯒骨内亷並足少隂經下入内踝之後入足下其上行者出齊下同身寸之/三寸關元之分俠齊直上循腹各行㑹於咽喉故身體髀皆腫繞齊而痛名曰)¶
<pb:KR3e0001_SBCK_013-4a>¶
(伏梁環謂圓/繞如環也)此風根也其氣溢於大腸而著於肓肓之原¶
在齊下故環齊而痛也(大腸廣腸也經說大腸當言迴腸也何/者靈樞經曰迴腸當齊右環迴周葉積)¶
(而下廣腸附脊以受迴腸左環葉積上下辟大尋此則是迴腸非/應言大腸也然大腸迴腸俱與肺合從合而命故通曰大腸也)不可動¶
之動之為水溺濇之病也(以衝脉起於腎下出於氣街其上行者/起於胞中上出齊下關元之分故動之)¶
(則為水而溺濇也動謂齊其毒藥而擊動之使其大下也/此一問答之義與腹中論同以為竒病故重出於此)帝曰人有尺脉¶
數甚筋急而見此為何病(筋急謂掌後尺中兩筋急也脉要精微/論曰尺外以候腎尺裏以候腹中今尺)¶
(脉數急脉數為熱熱當筋緩反尺中筋急而見腹中/筋當急故問為病乎靈樞經曰熱即筋緩寒則筋急)歧伯曰此所謂¶
疹筋是人腹必急白色黑色見則病甚(腹急謂俠齊豎筋/俱急以尺裏候腹)¶
(中故見尺中筋急則必腹中拘急矣色見謂見於面部/也夫相五色者白為寒黒為寒故二色見病彌甚也)帝曰人有病頭¶
痛以數嵗不已此安得之名為何病(頭痛之疾不當踰月數/年不愈故怪而問之也)¶
<pb:KR3e0001_SBCK_013-4b>¶
歧伯曰當有所犯大寒内至骨髓髓者以腦為主腦¶
逆故令頭痛齒亦痛(夫腦為髓主齒是骨餘腦逆反/寒骨亦寒入故令頭痛齒亦痛)病名曰厥¶
逆帝曰善(全注人先生於腦縁有腦/則有骨髓齒者骨之本也)帝曰有病口甘者病名¶
為何何以得之歧伯曰此五氣之溢也名曰脾癉(癉/謂)¶
(熱也脾熱則四藏同稟故五氣/上溢也生因脾熱故曰脾癉)夫五味入口藏於胃脾為之行¶
其精氣津液在脾故令人口甘也(脾熱内滲津液在脾胃穀/化餘精氣隨溢口通脾氣)¶
(故口甘津液在/脾是脾之濕)此肥美之所發也(新校正云按/太素發作致)此人必數食¶
甘美而多肥也肥者令人内熱甘者令人中滿故其¶
氣上溢轉為消渴(食肥則腠理宻陽氣不得外泄故肥令人内熱甘/者性氣和緩而發散逆故甘令人中滿然内熱則)¶
(陽氣炎上炎上則欲飲而嗌乾中滿則陳氣有餘有餘則脾氣上溢故曰其氣/上溢轉為消渴也隂陽應象大論曰辛甘發散為陽靈樞經曰甘多食之令人)¶
<pb:KR3e0001_SBCK_013-5a>¶
(悶然從中滿以生之/新校/正云按甲乙經消渇作消癉)治之以蘭除陳氣也(蘭謂蘭草也神農/曰蘭草味辛熱平)¶
(新校正云按本草蘭平不言/利水道辟不祥胷中痰澼也除謂去也陳謂久也言蘭除陳久甘肥不化之氣/者以辛能發散故也藏氣法時論曰辛者散也)¶
(熱/也)帝曰有病口苦取陽陵泉口苦者病名為何何以¶
得之歧伯曰病名曰膽癉(亦謂熱也膽汁味苦故口苦/新校正/云按全元起本及太素無口苦取陽陵)¶
(泉六字詳前後/文勢疑此為誤)夫肝者中之將也取決於膽咽為之使(靈/蘭)¶
(新校正云按甲乙經曰膽/祕典論曰肝者將軍之官謀慮出焉膽者中正之官決斷出焉肝與膽合氣性/相通故諸謀慮取決於膽咽膽相應故咽為使焉)¶
(者中精之府五藏取決於/膽咽為之使疑此文誤)此人者數謀慮不決故膽虛氣上¶
溢而口為之苦治之以膽募俞(胷腹曰募背脊曰俞膽募在乳/下二肋外期門下同身寸之五)¶
(分俞在脊第十椎下兩傍/相去各同身寸之一寸半)治在隂陽十二官相使中(言治法具於/彼篇今經已)¶
(亡)帝曰有&KR1825;者一日數十溲此不足也身熱如炭頸¶
<pb:KR3e0001_SBCK_013-5b>¶
膺如格人迎躁盛喘息氣逆此有餘也(是陽氣太盛於外/隂氣不足故有餘)¶
(也/新校正云詳此十五字舊作文冩按甲乙經太素並/無此文再詳乃是全元起注後人誤書於此今作注書)太隂脉微細¶
如髮者此不足也其病安在名爲何病(癃小便不得也溲/小便也頸膺如格)¶
(言頸與胷膺如相格拒不順應也人迎躁盛謂結喉兩傍脉動盛滿急數非常/躁速也胃脉也太隂脉微細如髪者謂手大指後同身寸之一寸骨髙脉動處)¶
(脉則肺脉也此正手太隂脉/氣之所流可以&KR0049;五藏也)歧伯曰病在太隂其盛在胃頗¶
在肺病名曰厥死不治(病癃數溲身熱如炭頸膺如格息氣逆者/皆手太隂脉當洪大而數今太隂脉反微)¶
(細如髮者是病與脉相反也何以致之肺氣逆陵於胃而爲是上使人迎躁盛/也故曰病在太隂其盛在胃也以喘息氣逆故云頗亦在肺也病因氣逆證不)¶
(相應故病名曰/厥死不治也)此所謂得五有餘二不足也帝曰何謂五¶
有餘二不足歧伯曰所謂五有餘者五病之氣有餘¶
也二不足者亦病氣之不足也今外得五有餘内得¶
<pb:KR3e0001_SBCK_013-6a>¶
二不足此其身不表不裏亦正死明矣(外五有餘者一身/熱如炭二頸膚如)¶
(格三人迎躁盛四喘息五氣逆也内二不足者一病癃一日數十溲二太隂脉/微細如髮夫如是者謂其病在表則内有二不足謂其病在裏則外得五有餘)¶
(表裏既不可馮補冩固難為法故/曰此其身不表不裏亦正死明矣)帝曰人生而有病巔疾者病¶
名曰何安所得之(夫百病者皆生於風雨寒暑隂陽喜怒也然始生/有形未犯邪氣已有巔疾豈邪氣素傷邪故問之)¶
(巔謂上巔/則頭首也)歧伯曰病名為胎病此得之在母腹中時其¶
母有所大驚氣上而不下精氣并居故令子發為巔¶
疾也(精氣謂陽/之精氣也)帝曰有病痝然如有水狀切其脉大緊¶
身無痛者形不瘦不能食食少名為何病(痝然謂面目浮/起而色雜也大)¶
(緊謂如弓&KR0076;也大即為氣緊即為寒寒氣/内薄而反無痛與衆别異常故問之也)歧伯曰病生在腎名為¶
腎風(脉如弓&KR0076;大而且緊勞氣内稸寒復内爭/勞氣薄寒故化為風風勝於腎故曰腎風)腎風而不能食善¶
<pb:KR3e0001_SBCK_013-6b>¶
驚驚己心氣痿者死(腎水受風心火痿弱/火水俱困故必死)帝曰善¶
大竒論篇第四十八(新校正云按全元/起本在第九卷)¶
肝滿腎滿肺滿皆實即為腫(滿謂脉氣滿實也腫謂/癰腫也藏氣滿乃如是)肺之¶
雍喘而兩胠滿(新校正云詳肺雍肝雍腎雍甲乙經俱/肺藏氣而外主息其脉支别者從肺系横出腋下故喘/而兩胠滿也)¶
(作/癰)肝雍兩胠滿卧則驚不得小便(肝之脉循股隂入髦中環隂/器抵少腹上貫肝鬲布脇肋)¶
(故胠滿不得小便也/肝主驚駭故卧則驚)腎雍脚下至少腹滿(新校正云按甲乙經脚下/作胠下脚當作胠不得言)¶
(脚下至/少腹也)脛有大小髀䯒大跛易偏枯(衝脉者經脉之海與少隂/之絡俱起於腎下出於氣)¶
(街循隂股内亷斜入膕中循䯒骨内亷並少隂之經下入内踝之後入/足下其上行者出齊下同身寸之三寸故如是若血氣變易為偏枯也)心脉¶
滿大癎瘛筋攣(心脉滿大則肝氣下流熱氣内/薄筋乾血涸故癎瘛而筋攣)肝脉小急癎瘛¶
筋攣(肝養筋内藏血肝氣受寒故/&KR3777;瘛而筋攣脉小急者寒也)肝脉騖暴有所驚駭(騖謂馳/騖言其)¶
<pb:KR3e0001_SBCK_013-7a>¶
(迅急也陽氣内/薄故發為驚也)脉不至若瘖不治自己(肝氣若厥厥則脉不通厥/退則脉復通矣又其脉布)¶
(脇肋循喉嚨之後故脉/不至若瘖不治亦自己)腎脉小急肝脉小急心脉小急不鼔¶
皆為瘕(小急為寒甚不鼔則血不流血不/流而寒薄故血内凝而為瘕也)腎肝并沈為石水(肝/脉)¶
(入隂内貫小腹腎脉貫脊中絡膀胱兩藏并藏氣熏衝脉自腎下絡於胞今水/不行化故堅而結然腎主水水冬冰水宗於腎腎象水而沈故氣并而沈名為)¶
(石水/新校正云詳腎肝並沈至下并小/弦欲驚全元起本在厥論中王氏移於此)并浮為風水(脉浮為風下焦主/水風薄於下故名)¶
(風/水)并虚為死(腎為五藏之根肝為發生之主/二者不足是生主俱微故死)并小絃欲驚(脉小&KR0076;為/肝腎不足)¶
(故/爾)腎脉大急沈肝脉大急沈皆為疝(疝者寒氣結聚之所為也/夫脉沈為實脉急為痛氣)¶
(實寒薄聚故/為絞痛為疝)心脉搏滑急為心疝肺脉沈搏為肺疝(皆寒薄/於藏故)¶
(太陽受寒血凝為瘕/也)三陽急為瘕三隂急為疝(太隂受寒氣聚為疝)二隂急為癎¶
厥二陽急為驚(二隂少隂也二陽陽明也/新校正云詳二陽/急為瘕至此全元起本在厥論王氏移於此)脾脉¶
<pb:KR3e0001_SBCK_013-7b>¶
外鼔沈為腸澼久自己(外鼔謂鼔動/於臂外也)肝脉小緩為腸澼¶
易治(肝脉小緩為脾/乗肝故易治)腎脉小搏沈為腸澼下血(小為隂氣不足/搏為陽氣乗之)¶
(熱在下焦/故下血也)血温身熱者死(血温身熱是隂/氣喪敗故死)心肝澼亦下血(肝藏血/心養血)¶
(故澼皆/下血也)二藏同病者可治(心火肝木木火/相生故可治之)其脉小沈濇為腸¶
澼(心肝脉小而/沈濇者澼也)其身熱者死熱見七日死(腸澼下血而身熱者是/火氣内絶去心而歸於)¶
(外也故死火成/數七故七日死)胃脉沈鼔濇胃外鼔大心脉小堅急皆鬲¶
偏枯(外鼔謂不當尺寸而/鼔擊於臂外側也)男子發左女子發右(陽主左隂主右故/爾隂陽應象大論)¶
(曰左右者隂陽之/道路此其義也)不瘖舌轉可治三十日起(偏枯之病瘖不能言腎/與胞脉内絶也胞脉繫)¶
(於腎腎之脉從腎上貫肝鬲入肺中循/喉嚨俠舌本故氣内絶則瘖不能言也)其從者瘖三嵗起(從謂男子/發左女子)¶
(發右也病順左右而瘖不/能言三嵗治之乃能起)年不滿二十者三嵗死(以其五藏始定血/氣方剛藏始定則)¶
<pb:KR3e0001_SBCK_013-8a>¶
(易傷氣方剛則甚費易/傷甚費故三嵗死也&KR0680;)脉至而搏血衂身熱者死(血衂為虚脉不/應摶今反脉搏)¶
(是氣極乃/然故死)脉來懸鈎浮為常脉(以其為血衂/者之常脉也)脉至如喘名曰¶
暴厥(喘謂卒來盛急去而/便衰如人之喘狀也)暴厥者不知與人言(所謂暴厥/之候如此)脉至¶
如數使人暴驚(脉數為熱熱則/内動肝心故驚)三四日自己(數為心脉木被火/干病非肝生不與)¶
(邪合故三日後四日自除/所以爾者木生數三也)脉至浮合(如浮波之合後至者凌/前速疾而動無常候也)浮合如¶
數一息十至以上是經氣予不足也微見九十日死¶
脉至如火薪然是心精之予奪也草乾而死(薪然之火/燄瞥瞥不)¶
(定其形而/便絶也)脉至如散葉是肝氣予虛也木葉落而死(如/散)¶
(葉之隨風不常其狀&KR0680;新校/正云按甲乙經散葉作叢棘)脉至如省客省客者脉塞而鼔是¶
腎氣予不足也懸去&KR0037;華而死(脉塞而鼔謂纔見不行旋復去/也懸謂如懸物物動而絶去也)¶
<pb:KR3e0001_SBCK_013-8b>¶
脉至如丸泥是胃精予不足也榆莢落而死(如珠之轉/是謂丸泥)¶
脉至如横格是膽氣予不足也禾熟而死(脉長而堅如横/木之在指下也)¶
脉至如&KR0076;縷是胞精予不足也病善言下霜而死不¶
言可治(胞之脉繫於腎腎之脉俠舌本人氣不足者則當不/能言今反善言是真氣内絶去腎外歸於舌也故死)脉至如¶
交漆交漆者左右傍至也微見三十日死(左右傍至言如/瀝漆之交左右)¶
(反戻/新校正云按/甲乙經交漆作交棘)脉至如涌泉浮鼔肌中太陽氣予不足¶
也少氣味韭英而死(如水泉之動/但出而不入)脉至如頺土之狀按之¶
不得是肌氣予不足也五色先見黑白壘發死(頺土之/狀謂浮)¶
(之大而虚耎按之則無/新校/王云按甲乙經頺土作委土)脉至如懸雍懸雍者浮揣切之¶
益大是十二俞之予不足也水凝而死(如顙中之懸雍也/新校正云按全元)¶
<pb:KR3e0001_SBCK_013-9a>¶
(起本懸雍作懸離元起注云/懸離者言脉與肉不相得也)脉至如偃刀偃刀者浮之小急按¶
之堅大急五藏菀熟寒熱獨并於腎也如此其人不¶
得坐立春而死(菀積也/熟熱也)脉至如丸滑不直手不直手者¶
按之不可得也是大腸氣予不足也棗葉生而死脉¶
至如華者令人善恐不欲坐卧行立常聽是小腸氣¶
予不足也季秋而死(脉至如華謂似華虚弱不可正取/也小腸之脉上入耳中故常聽也)¶
脉解篇第四十九(新校正云按全元/起本在第九卷)¶
太陽所謂腫腰脽痛者正月太陽寅寅太陽也(脽謂臋/肉也正)¶
(月三陽生主建寅三陽謂/之太陽故曰寅太陽也)正月陽氣出在上而隂氣盛陽未¶
得自次也(正月雖三陽生而天氣尚寒以其尚寒故/曰隂氣盛陽未得自次次謂立王之次也)故腫腰脽痛¶
<pb:KR3e0001_SBCK_013-9b>¶
也(以其脉抵𦝫中入/貫臋過髀樞故爾)病偏虚爲跛者正月陽氣凍解地氣¶
而出也所謂偏虛者冬寒頗有不足者故偏虛爲跛¶
也(新校正云詳王氏云其脉循股内殊非按甲乙經太陽流注不到股/以其脉循股内後亷合膕中下循腨過外踝之後循京骨至小指外側故/也)¶
(内股内乃髀外之/誤當云髀外後亷)所謂强上引背者陽氣大上而爭故强¶
上也(强上謂頸項噤强也甚則引背矣所以/爾者以其脉從腦出别下項背故也)所謂耳鳴者陽氣萬¶
物盛上而躍故耳鳴也(以其脉支别者從/巔至耳上角故爾)所謂甚則狂巔¶
疾者陽盡在上而隂氣從下下虚上實故狂巔疾也¶
(以其脉上額交巔上入絡腦還出其支别/者從巔至耳上角故狂巔疾也項上曰巔)所謂浮爲聾者皆在氣¶
也(亦以其脉/至耳故也)所謂入中爲瘖者陽盛已衰故爲瘖也(陽/氣)¶
(盛入中而薄於胞腎則胞絡腎絡氣不通故瘖也/胞之脉繋於腎腎之脉俠舌本故瘖不能言也)内奪而厥則爲瘖¶
<pb:KR3e0001_SBCK_013-10a>¶
俳此腎虚也(及内踝之後入足下故腎氣内奪/俳廢也腎之脉與衝脉並出於氣街循隂股内廉斜入膕/中循䯒骨内廉)¶
(而不順則舌瘖足廢故云此腎虚也/新校正云詳王注云腎之脉與衝脉並/岀按甲乙經是腎之絡非腎之脉况王注痿論并竒病論大竒論並云腎之絡)¶
(則此脉字/當為絡)少隂不至者厥也(少隂腎脉也若腎氣内脫則少隂脉不/至也少隂之脉不至是則太隂之氣逆)¶
(上而/行也)少陽所謂心脇痛者言少陽盛也盛者心之所表¶
也(心氣逆則少陽盛心氣宜木外/鑠肺金故盛者心之所表也)九月陽氣盡而隂氣盛故心¶
脇痛也(足少陽脉循脇裏出氣街心主脉循胷出脇/故爾火墓於戌故九月陽氣盡而隂氣盛也)所謂不可反¶
側者隂氣藏物也物藏則不動故不可反側也所謂¶
甚則躍者(躍謂跳/躍也)九月萬物盡衰草木畢落而墮則氣¶
去陽而之隂氣盛而陽之下長故謂躍(亦以其脉循髀陽/出膝外亷下入外)¶
(輔之前直下抵絶骨之端下出外踝/之前循足跗故氣盛則令人跳躍也)陽明所謂洒洒振寒者陽明¶
<pb:KR3e0001_SBCK_013-10b>¶
者午也五月盛陽之隂也(陽盛以明故云午也五月夏至一隂/氣上陽氣降下故云盛陽之隂也)¶
陽盛而隂氣加之故洒洒振寒也(陽氣下隂氣升故云/陽盛而隂氣加之也)所¶
謂脛腫而股不收者是五月盛陽之隂也陽者衰於¶
五月而一隂氣上與陽始爭故脛腫而股不收也(以/其)¶
(脉下髀抵伏兔下入膝髕中下循䯒外亷下足跗入中指/内間又其支别者下膝三寸而别以下入中指外間故爾)所謂上喘而¶
為水者隂氣下而復上上則邪客於藏府間故為水¶
也(藏脾也府胃也足太隂脉從足走腹足陽明脉從頭走足今隂氣微下而/太隂上行故云隂氣下而復上也復上則所下之隂氣不散客於脾胃之)¶
(間化為/水也)所謂胷痛少氣者水氣在藏府也水者隂氣也¶
隂氣在中故胷痛少氣也(水停於下則氣鬱於上氣鬱/於上則肺滿故胷痛少氣也)所謂¶
甚則厥惡人與火聞木音則惕然而驚者陽氣與隂¶
<pb:KR3e0001_SBCK_013-11a>¶
氣相薄水火相惡故惕然而驚也所謂欲獨閉户牖¶
而處者隂陽相薄也陽盡而隂盛故欲獨閉户牖而¶
居(惡喧/故爾)所謂病至則欲乗髙而歌棄衣而走者隂陽¶
復爭而外并於陽故使之棄衣而走也(新校正云詳所謂/甚則厥至此與前)¶
(陽明脉解/論相通)所謂客孫脉則頭痛鼻鼽腹腫者陽明并於¶
上上者則其孫絡太隂也故頭痛鼻鼽腹腫也太隂¶
所謂病脹者太隂子也十一月萬物氣皆藏於中故¶
曰病脹(隂氣大盛太隂始於子故云子也/以其脉入腹屬脾絡胃故病脹也)所謂上走心爲噫者¶
隂盛而上走於陽明陽明絡屬心故曰上走心爲噫¶
也(新校正云詳王氏以足陽明流/按靈樞經說足陽明流注並無至心者太隂脉說云其支别者復從胃别/上膈注心中法應以此絡爲陽明絡也)¶
<pb:KR3e0001_SBCK_013-11b>¶
(住並無至心者按甲乙經陽明之脉上通於心循咽出/於口宜其經言陽明絡屬心為噫王氏安得謂之無)所謂食則嘔者¶
物盛滿而上溢故嘔也(以其脉屬脾絡胃/上鬲俠咽故也)所謂得後與氣¶
則快然如衰者十二月隂氣下衰而陽氣且出故曰¶
得後與氣則快然如衰也少隂所謂腰痛者少隂者¶
腎也十月萬物陽氣皆傷故腰痛也(少隂者腎脉也腰/為腎府故腰痛也)所¶
謂嘔欬上氣喘者隂氣在下陽氣在上諸陽氣浮無¶
所依從故嘔欬上氣喘也(以其脉從腎上貫肝鬲/入肺中故病如是也)所謂色色¶
(新校正云詳/色色字疑誤)不能久立久坐起則目䀮䀮無所見者萬¶
物隂陽不定未有主也秋氣始至㣲霜始下而方殺¶
萬物隂陽内奪故目䀮䀮無所見也所謂少氣善怒¶
<pb:KR3e0001_SBCK_013-12a>¶
者陽氣不治陽氣不治則陽氣不得出肝氣當治而¶
未得故善怒善怒者名曰煎厥所謂恐如人將捕之¶
者秋氣萬物未有畢去隂氣少陽氣入隂陽相薄故¶
恐也所謂惡聞食臭者胃無氣故惡聞食臭也所謂¶
面黑如地色者秋氣内奪故變於色也所謂欬則有¶
血者陽脉傷也陽氣未盛於上而脉滿滿則欬故血¶
見於&KR0569;也厥隂所謂㿗疝婦人少腹腫者厥隂者辰¶
也三月陽中之隂邪在中故曰㿗疝少腹腫也(以其脉/循股隂)¶
(入髦中環隂器/抵少腹故爾)所謂腰脊痛不可以俛仰者三月一振榮¶
華萬物一俛而不仰也所謂㿗癃疝膚脹者曰隂亦¶
<pb:KR3e0001_SBCK_013-12b>¶
盛而脉脹不通故曰㿗癃疝也所謂甚則嗌乾熱中¶
者隂陽相薄而熱故嗌乾也(此一篇殊與前後經文不相連接/别釋經脉發病之源與靈樞經流)¶
(注略同所指殊異/新校正云詳此篇所解多甲乙/經是動所生之病雖復少有異處大槩則不殊矣)¶
重廣補注黄帝内經素問卷第十三¶
病能論解(音/介)墯(徒卧/切)撮(子括/切)竒病論鑱(鋤銜/切)&KR1028;(丑刃/切)¶
稸(音/畜)大竒論燄(弋念/切)瞥(蒲滅/切)揣(初委/切)脉解論雎(音/蛆)¶
<pb:KR3e0001_SBCK_013-13a>¶
