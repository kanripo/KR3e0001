# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.399665
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0125-007重廣補注黄帝内經素問-卷第七.
<pb:KR3e0001_SBCK_007-1a>¶
重廣補注黄帝内經素問卷第七¶
　啓𤣥子次注林億孫竒髙保衡等奉敕校正孫兆重改誤¶
　　　經脉别論　藏氣法時論¶
　　　宣明五氣篇　血氣形志篇¶
經脉別論篇第二十一(新校正云按全元/起本在第四卷中)¶
黄帝問曰人之居處動靜勇怯脉亦爲之變乎歧伯¶
對曰凡人之驚恐恚勞動靜皆爲變也(變謂變/易常候)是以夜¶
行則喘出於腎(腎王於夜氣合幽冥故夜/行則喘息内從腎出也)淫氣病肺(夜行腎勞/因而喘息)¶
(氣淫不次/則病肺也)有所墮恐喘出於肝(恐生於肝墮損筋血因/而奔喘故出於肝也)淫氣害¶
脾(肝木妄淫/害脾土也)有所驚恐喘出於肺(驚則心無所𠋣神無所歸/氣亂胷中故喘出於肺也)淫¶
<pb:KR3e0001_SBCK_007-1b>¶
氣傷心(驚則神越故氣/淫反傷心矣)度水跌仆喘出於腎與骨(濕氣通腎/骨腎主之)¶
(故度水跌仆喘出腎骨矣/跌謂足跌仆謂身倒也)當是之時勇者氣行則已怯者則¶
着而爲病也(氣有強弱神有/壯懦故殊狀也)故曰診病之道觀人勇怯骨¶
肉皮膚能知其情以爲診法也(通逹性懐得其情狀乃/爲深識診契物冝也)故飲¶
食飽甚汗出於胃(飽甚胃滿故/汗出於胃也)驚而奪精汗出於心(驚/奪)¶
(心精神氣浮越陽内/薄之故汗出於心也)持重逺行汗出於腎(骨勞氣越腎復過疲故/持重逺行汗出於腎也)疾¶
走恐懼汗出於肝(暴役於筋肝氣罷極故/疾走恐懼汗出於肝也)摇體勞苦汗出於¶
脾(搖體勞苦謂動作施力非疾走逺行也然動作/用力則榖精四布脾化水榖故汗出於脾也)故春秋冬夏四時¶
隂陽生病起於過用此爲常也(不適其性而強云爲過即病生/此其常理五臟受氣蓋有常分)¶
(用而過耗是以/病生故下文曰)食氣入胃散精於肝淫氣於筋(肝養筋故胃/散榖精之氣)¶
<pb:KR3e0001_SBCK_007-2a>¶
(入於肝則浸淫/滋養於筋絡矣)食氣入胃濁氣歸心淫精於脉(濁氣榖氣也/心居胃上故)¶
(榖氣歸心淫溢精微入/於脉也何者心主脉故)脉氣流經經氣歸於肺肺朝百脉輸¶
精於皮毛(言脉氣流運乃爲大經經氣歸宗上朝於肺肺爲華蓋位復居髙治/節由之故受百脉之朝㑹也平人氣象論曰藏眞髙於肺以行榮衞)¶
(隂陽由此故肺朝百脉然/乃布化精氣輸於皮毛矣)毛脉合精行氣於府(府謂氣之所聚處也/是謂氣海在兩乳間)¶
(名曰膻/中也)府精神明留於四臓氣歸於權衡(膻中之布氣者分爲/三隧其下者走於氣)¶
(街上者走於息道宗氣留於海積於胷中命曰氣海也如/是分化乃四藏安定三焦平均中外上下各得其所也)權衡以平氣¶
口成寸以決死生(三世脉法皆以三寸爲寸𨵿尺之分故中外髙下/氣緒均平則氣口之脉而成寸也夫氣口者脉之)¶
(大要㑹也百脉盡朝/故以其分決死生也)飲入於胃遊溢精氣上輸於脾(水飲流下/至於中焦)¶
(水化精微上爲雲霧雲霧散變乃注於脾/靈樞經曰上焦如霧中焦如漚此之謂也)脾氣散精上歸於肺通調¶
水道下輸膀胱(水土合化上滋肺金金氣通腎故調水道轉注下焦/膀胱禀化乃爲溲矣靈樞經曰下焦如瀆此之謂也)¶
<pb:KR3e0001_SBCK_007-2b>¶
水精四布五經並行合於四時五臓隂陽揆度以爲¶
常也(新校正云按一本云隂陽動/從是水精布經氣行筋骨成血氣順配合四時寒暑證符五藏隂陽/揆度&KR0313;虚用爲常道度量也以用也)¶
(隂/靜)太陽藏獨至厥喘虚氣逆是隂不足陽有餘也(謂)¶
(腎陽謂膀胱/也故下文曰)表裏當俱寫取之下俞(陽獨至謂陽氣盛至也陽/獨至爲陽有餘隂不足則)¶
(陽邪入故表裏俱寫取足六俞也下俞足俞也/新校正云詳六當爲穴字之/誤也按府有六俞藏止五俞今藏府俱寫不當言六俞六俞則不能兼藏言穴)¶
(俞則藏/府兼舉)陽明藏獨至是陽氣重并也當寫陽補隂取之¶
下俞(陽氣重并故/寫陽補隂)少陽藏獨至是厥氣也蹻前卒大取¶
之下俞(蹻謂陽蹻脉在足外踝下足少陽脉行抵絶骨之端下出外踝/之前循足跗然蹻前卒大則少陽之氣盛也故取足俞少陽也)少¶
陽獨至者一陽之過也(一陽少陽也過謂太過也/以其太過故蹻前卒大焉)太隂藏搏¶
者用心省眞(見太隂之脉伏鼓則當用心省/察之若是眞藏之脉不當治也)五脉氣少胃氣不¶
<pb:KR3e0001_SBCK_007-3a>¶
平三隂也(三隂太隂脾之脉也五藏脉少/胃氣不調是亦太隂之過也)冝治其下俞補陽冩¶
隂(以隂氣/太過故)一陽獨嘯少陽厥也(嘯謂耳中鳴如嘯聲也膽及三焦/脉皆入耳故氣逆上則耳中鳴)¶
(新校正云詳此上明三陽此言三隂今此再言少陽而不及少隂者疑/此一陽乃二隂之誤也又按全元起夲此爲少隂厥顯知此即二隂也)陽并¶
於上四脉爭張氣歸於腎(心脾肝肺四脉爭張陽并於上/者是腎氣不足故氣歸於腎也)冝治¶
其經絡冩陽補隂(隂氣足則陽氣/不復并於上矣)一隂至厥隂之治也眞¶
虚㾓心厥氣留薄發爲白汗調食和藥治在下俞(一/或)¶
(作二誤也厥隂一隂也上言二隂至則當少隂治下言厥隂治/則當一隂至也然三墳之經俗乆淪墜人少披習字多𫝊冩誤)帝曰太陽¶
藏何象歧伯曰象三陽而浮也帝曰少陽藏何象歧¶
伯曰象一陽也一陽藏者滑而不實也帝曰陽明藏¶
何象歧伯曰象大浮也(新校正云按太素及全元/起本云象心之太浮也)太隂藏搏¶
<pb:KR3e0001_SBCK_007-3b>¶
言伏鼔也二隂搏至腎沈不浮也(明前獨至之脉狀也/新校正云/詳前脫二隂此無一隂闕文可知)¶
藏氣法時論篇第二十二(新校正云按全元起本在第一/卷又於第六卷脉要篇末重出)¶
黄帝問曰合人形以法四時五行而治何如而從何¶
如而逆得失之意願聞其事歧伯對曰五行者金木¶
水火土也更貴更賤以知死生以決成敗而定五藏¶
之氣間甚之時死生之期也帝曰願卒聞之歧伯曰肝¶
主春(以應/木也)足厥隂少陽主治(厥隂肝脉少陽膽脉/肝與膽合故治同)其日甲乙(甲/乙)¶
(爲木東/方干也)肝苦急急食甘以緩之(甘性和緩/新校正云按全/元起云肝苦急是其氣有餘)心主¶
夏(以應/火也)手少隂太陽主治(少隂心脉太陽小腸脉/心與小腸合故治同)其日丙丁(丙/丁)¶
(爲火南/方干也)心苦緩急食酸以收之(酸性收斂/新校正云按全/元起本云心苦緩是心氣虚)脾主¶
<pb:KR3e0001_SBCK_007-4a>¶
長夏(長夏謂六月也夏爲土母土長于中以長而治故云長夏/新校正云/按全元起云脾王四季六月是火王之處蓋以脾主中央六月是十二)¶
(月之中一年之半/故脾主六月也)足太隂陽明主治(太隂脾脉陽明胃脉/脾與胃合故治同)其日戊己¶
(戊己爲土/中央干也)脾苦濕急食苦以燥之(苦性/乾燥)肺主秋(以應/金也)手太¶
隂陽明主治(太隂肺脉陽明大腸脉/肺與大腸合故治同)其日庚辛(庚辛爲金/西方干也)肺苦¶
氣上逆急食苦以泄之(苦性宣泄故肺用之新校正云按/全元起云肺氣上逆是其氣有餘)腎主¶
冬(以應/水也)足少隂太陽主治(少隂腎脉太陽膀胱脉/腎與膀胱合故治同)其日壬癸(壬癸/爲水)¶
(北方/干也)腎苦燥急食辛以潤之開腠理致津液通氣也(辛性/津潤)¶
(也然腠理開津液逹則肺氣/下流腎與肺通故云通氣也)病在肝愈於夏(子制其&KR0017;/也餘愈同)夏不愈甚¶
於秋(子休&KR0017;復王/也餘甚同)秋不死持於冬(&KR0017;休而母養故氣執持/於父母之鄉也餘持同)起於春¶
(自得其位故/復起餘起同)禁當風(以風氣通於肝/故禁而勿犯)肝病者愈在丙丁(丙丁/應夏)丙丁¶
<pb:KR3e0001_SBCK_007-4b>¶
不愈加於庚辛(庚辛/應秋)庚辛不死持於壬癸(壬癸/應冬)起於甲乙¶
(應春/木也)肝病者平旦慧下晡甚夜半靜(木王之時故爽慧也金王之/時故加甚也水王之時故静)¶
(退也餘慧甚/同其静小異)肝欲散急食辛以散之(以藏氣常散故以辛發散也隂陽/應象大論曰辛甘發散爲陽也平)¶
(人氣象論曰藏眞散/於肝言其常發散也)用辛補之酸冩之(辛味散故補酸味收故寫/新校正云按全元起本云)¶
(用酸補之辛冩/之自爲一義)病在心愈在長夏長夏不愈甚於冬冬不¶
死持於春起於夏(如肝/例也)禁温食熱衣(熱則心躁/故禁止之)心病者¶
愈在戊巳(戊巳應/長夏也)戊巳不愈加於壬癸(壬癸/應冬)壬癸不死¶
持於甲乙(甲乙/應春)起於丙丁(應夏/火也)心病者日中慧夜半¶
甚平旦靜(亦休王/之義也)心欲耎急食鹹以耎之(以藏氣好耎故以鹹/柔耎也平人氣象論)¶
(曰藏真通於心言/其常欲柔耎也)用鹹補之甘冩之(鹹補取其柔耎/甘冩取其舒緩)病在脾愈在¶
<pb:KR3e0001_SBCK_007-5a>¶
秋秋不愈甚於春春不死持於夏起於長夏禁温食¶
飽食濕地濡衣(温濕及飽並傷/脾氣故禁止之)脾病者愈在庚辛(應秋/氣也)庚辛¶
不愈加於甲乙(應春/氣也)甲乙不死持於丙丁(應夏/氣也)起於戊巳¶
(應長/夏也)脾病者日昳慧日出甚(新校正云按甲乙經日出作平旦雖日/出與平旦時等按前文言木王之時皆)¶
(云平旦而不云日出蓋日出於冬夏/之期有早晚不若平旦之爲得也)下晡靜(土王則爽慧木尅則増甚金/扶則静退亦休王之義也一)¶
(本或云日中持者謬也爰五藏之病皆以勝相加至其所生而愈至其所不/勝而甚至於所生而持自得其位而起由是故皆有閒甚之時死生之期也)¶
脾欲緩急食甘以緩之(甘性和緩/順其緩也)用苦寫之甘補之(苦/寫)¶
(取其堅燥甘/補取其安緩)病在肺愈在冬冬不愈甚於夏夏不死持於¶
長夏起於秋(例如/肝也)禁寒飲食寒衣(肺惡寒氣故衣食禁之靈樞經/曰形寒寒飲則傷肺飲尚傷肺)¶
(其食甚焉肺不獨/惡寒亦畏熱也)肺病者愈在壬癸(應冬/水也)壬癸不愈加於丙¶
<pb:KR3e0001_SBCK_007-5b>¶
丁(應夏/火也)丙丁不死持於戊巳(長夏/土也)起於庚辛(應秋/金也)肺病者下¶
晡慧日中甚夜半靜(金王則慧水王/則靜火王則甚)肺欲收急食酸以收¶
之(以酸性收/歛故也)用酸補之辛寫之(酸收歛故補/辛發散故寫)病在腎愈在春¶
春不愈甚於長夏長夏不死持於秋起於冬(例如/肝也)禁犯¶
焠㶼熱食温炙衣(腎性惡燥故此禁之新/校正云按别本焠作焠)腎病者愈在甲乙¶
(應春/木也)甲乙不愈甚於戊巳(長夏/土也)戊巳不死持於庚辛(應秋/金也)起¶
於壬癸(應冬/水也)腎病者夜半慧四季甚下晡靜(水王則慧土王/則甚金王則靜)¶
腎欲堅急食苦以堅之(以苦性/堅燥也)用苦補之鹹寫之(苦補取/其堅也)¶
(鹹寫取其耎也耎濕/土制也故用寫之)夫邪氣之客於身也以勝相加(邪者不/正之目)¶
(風寒暑濕飢飽勞逸皆是/邪也非唯&KR0017;毒疫癘也)至其所生而愈(謂至己/所生也)至其所不勝¶
<pb:KR3e0001_SBCK_007-6a>¶
而甚(謂至剋己/之氣也)至於所生而持(謂至生己/之氣也)自得其位而起¶
(居所王處謂/自得其位也)必先定五藏之脉乃可言間甚之時死生之¶
期也(五藏之脉者謂肝&KR0076;心鈎肺浮腎營脾代知是則可言死生/間甚矣三部九候論曰必先知經脉然後知病脉此之謂也)肝病¶
者兩脇下痛引少腹令人善怒(肝厥隂脉自足而上環隂器/抵少腹又上貫肝鬲布脇肋)¶
(故兩脇下痛引少腹也其氣實/則善怒靈樞經曰肝氣實則怒)虚則目䀮䀮無所見耳無所聞¶
善恐如人将捕之(肝厥隂脉自脇肋循喉嚨入頏顙連目系膽少陽/脉其支者從耳後入耳中出走耳前至目銳眥後)¶
(故病如是也恐謂/恐懼魂不安也)取其經厥隂與少陽(經謂經脉也非其絡病故/取其經也取厥隂以治肝)¶
(氣取少陽以調氣/逆也故下文曰)氣逆則頭痛耳聾不聦頰腫(肝厥隂脉自目/系上出額與督)¶
(脉㑹於巔故頭痛膽少陽脉支别者從耳中出走耳前又支别者加頰車又厥/隂之脉支别者從目系下頰裏故耳聾不聦頰腫也是以上文兼取少陽也)¶
取血者(脉中血滿獨異於常乃氣逆/之診隨其左右有則刺之)心病者胷中痛脇支滿脇¶
<pb:KR3e0001_SBCK_007-6b>¶
下痛膺背肩甲間痛兩臂内痛(少隂脉支别者循胷出脇入/手心主厥隂之脉起於胷中其)¶
(支别者亦循胷出脇下掖三寸上抵掖下下循臑内行太隂少隂之間入肘中/下循臂行兩筋之間又心少隂之脉直行者復從心系却上肺上出掖下下循)¶
(臑内後亷行太隂心主之後下肘内循臂内後亷抵掌後銳骨/之端又小腸太陽之脉自臂臑上繞肩甲交肩上故病如是)虚則胷腹¶
大脇下與腰相引而痛(手心主厥隂之脉從胷中出屬心包下鬲歷/絡三焦其支别者循胷出脇心少隂之脉自)¶
(心系下鬲絡小/腸故病如是也)取其經少隂太陽舌下血者(少隂之脉從心系上/俠咽喉故取舌本下)¶
(及經脉/血也)其變病刺郄中血者(其或嘔變則刺少隂之郄血滿者也手/少隂之郄在掌後脉中去腕半寸當小)¶
(指之/後)脾病者身重善肌肉痿足不收行善瘈脚下痛(脾/象)¶
(土而主肉故身重肉痿也痿謂萎無力也脾太隂之脉起於足大指之端循指/内側上内踝前亷上腨内腎少隂之脉起於足小指之下斜趣足心上腨内出)¶
(膕内亷故病則足不收行善瘈脚下痛也故下取少隂/新校正云按甲乙經/作善飢肌肉痿千金方云善飢足痿不收氣交變大論云肌肉萎足痿不收行)¶
(善/瘈)虚則腹滿腸鳴飱泄食不化(脾太隂脉從股内前亷入腹屬/脾絡胃故病如是靈樞經曰中)¶
<pb:KR3e0001_SBCK_007-7a>¶
(氣不足則腹爲之/善滿腸爲之善鳴)取其經太隂陽明少隂血者(少隂腎脉也以/前病行善瘈脚)¶
(下痛故取之而出/血血滿者出之)肺病者喘欬逆氣肩背痛(新校正云按千金/方作肩息背痛)¶
汗出凥隂股膝(新校正云按甲乙/經脉經作膝攣)髀腨胻足皆痛(肺藏氣而/主喘息在)¶
(變動爲欬故病則喘欬逆氣也背爲胷中之府肩接近之故肩背痛也肺養皮/毛邪盛則心液外泄故汗出也腎少隂之脉從足下上循腨内出膕内亷上股)¶
(内後廉貫脊屬腎絡膀胱今肺病則腎脉受邪/故凥隂股膝脾腨胻足皆痛故下取少隂也)虚則少氣不能報¶
息耳聾嗌乾(氣虚少故不足以報入息也肺太隂之絡㑹於耳中故聾/也腎少隂之脉從腎上貫肝鬲入肺中循喉嚨俠舌本今)¶
(肺虚則腎氣不足以上潤於嗌故/嗌乾也是以下文兼取少隂也)取其經太隂足太陽之外厥¶
隂内血者(足太陽之外厥隂内者正謂腨内側内踝後之直上則少隂/脉也視左右足脉少隂部分有血滿異於常者即而取之)腎¶
病者腹大脛腫(新校正云按甲/乙經云脛腫痛)喘欬身重寢汗出憎風(腎/少)¶
(隂脉起於足而上循腨復從横骨中俠齊循腹裏上行而入肺故腹大脛腫而/喘欬也腎病則骨不能用故身重也腎邪攻肺心氣内微心液爲汗故寢汗出)¶
<pb:KR3e0001_SBCK_007-7b>¶
(也脛既腫矣汗復津泄隂凝𤣥府陽爍上/焦内熱外寒故憎風也憎風謂深惡之也)虚則胷中痛大腹小腹¶
痛清厥意不樂(腎少隂脉從肺出絡心注胷中然腎氣既虚心無所制/心氣熏肺故痛聚胷中也足太陽脉從項下行而至足)¶
(新校正云按甲乙/腎虚則太陽之氣不能盛行於足故足冷而氣逆也清謂氣清冷厥謂氣逆也/以清冷氣逆故大腹小腹痛志不足則神躁擾故不樂也)¶
(經大腹小腹/作大腸小膓)取其經少隂太陽血者(凡剌之道虚則&KR0024;之實則寫之/不盛不虚以經取之是謂得道)¶
(經絡有血剌而去之是謂守法猶當揣形定氣先去血脉而後乃平有餘不足/焉三部九候論曰必先度其形之肥瘦以調其氣之虚實實則寫之虚則&KR0024;之)¶
(必先去其血脉而/後調之此之謂也)肝色靑冝食甘粳米牛肉棗葵皆甘(肝性喜/急故食)¶
(甘物而取其寛緩也/新校正云詳肝色靑/至篇未全元起本在第六卷王氏移於此)心色赤冝食酸小豆(新校/正云)¶
(按甲乙經太/素小豆作麻)犬肉李韭皆酸(心性喜緩故食酸/物而取其收歛也)肺色白冝食苦¶
麥羊肉杏薤皆苦(肺喜氣逆故食苦/物而取其宣泄也)脾色黄冝食鹹大豆¶
豕肉栗藿皆鹹(究斯冝食乃調利𨵿機之義也腎爲胃𨵿脾與胃合/故假鹹柔耎以利其𨵿𨵿利而胃氣乃行胃行而脾)¶
<pb:KR3e0001_SBCK_007-8a>¶
(氣方化故應脾冝味與衆不同也/新校正云按上文曰肝苦急急食甘以緩/之心苦緩急食酸以收之脾苦濕急食苦以燥之肺苦氣上逆急食苦以泄之)¶
(腎苦燥急食辛以潤之此肝心肺腎食冝皆與/前文合獨脾食鹹冝不用苦故王氏特注其義)腎色黒冝食辛黄黍¶
雞肉桃葱皆辛(腎性喜燥故食辛/物而取其津潤也)辛散酸收甘緩苦堅鹹¶
耎(皆自然之氣也然辛味苦味匪唯堅散而已辛亦能潤能散苦亦能燥能/泄故上文曰脾苦濕急食苦以燥之肺苦氣上逆急食苦以泄之則其謂)¶
(苦之燥泄也又曰腎苦燥急食/辛以潤之則其謂辛之濡潤也)毒藥攻邪(藥謂金玉土石草木菜果蟲魚/鳥獸之類皆可以祛邪養正者)¶
(也然辟邪安正惟毒乃能以其能然故通謂之毒藥也/新校正云按本草云/下藥爲佐使主治病以應地多毒不可乆服欲除寒熱邪氣破積聚愈疾者本)¶
(下經故云/毒藥攻邪)五榖爲養(謂粳米小豆麥/大豆黄黍也)五果爲助(謂桃李杏/栗&KR0037;也)五畜¶
爲益(謂牛羊豕/犬雞也)五菜爲充(謂葵藿薤葱韭也新校正云按五常政大/論曰大毒治病十去其六常毒治病十去)¶
(其七小毒治病十去其八無毒治病十去其/九穀肉果菜食養盡之旡使過之傷其正也)氣味合而服之以&KR0024;¶
精益氣(氣爲陽化味曰隂施氣味合和則&KR0024;益精氣矣隂陽應𧰼大論曰/陽爲氣隂爲味味歸形形歸氣氣歸精精歸化精食氣形食味又)¶
<pb:KR3e0001_SBCK_007-8b>¶
(曰形不足者温之以氣精不足者&KR0024;之以味由是則&KR0024;精益氣其義可知/新/校正云按孫思邈云精以食氣氣養精以榮色形以食味味養形以生力精順)¶
(五氣以爲靈也若食氣相惡則傷精也形受味以成也若食味不調則損形也/是以聖人先用食禁以存性後制藥以防命氣味温&KR0024;以存精形此之謂氣味)¶
(合而服之以/&KR0024;精益氣也)此五者有辛酸甘苦鹹各有所利或散或收¶
或緩或急或堅或耎四時五藏病隨五味所冝也(用五/味而)¶
(調五藏配肝以甘心以酸脾以鹹肺以苦腎以辛者各隨其冝欲/緩欲收欲耎欲泄欲散欲堅而爲用非以相生相養而爲義也)¶
宣明五氣篇第二十三(新校正云按全元/起本在第一卷)¶
五味所入酸入肝(肝合木而/味酸也)辛入肺(肺合金而/味辛也)苦入心(心合/火而)¶
(味苦/也)鹹入腎(腎合水而/味鹹也)甘入脾(脾合土而味甘也/新校/正云按太素又云淡入胃)是謂五入¶
(新校正云按至眞要大論云夫五味入胃各歸所喜故/酸先入肝苦先入心甘先入脾辛先入肺鹹先入腎)五氣所病心爲¶
噫(𧰼火炎上煙隨熖出/心不受穢故噫出之)肺爲欬(象金堅勁扣之有聲/邪擊於肺故爲欬也)肝爲語(象/木)¶
<pb:KR3e0001_SBCK_007-9a>¶
(枝條而形支別語/宣委曲故出於肝)脾爲吞(𧰼土包容物㱕於内/翕如皆受故爲吞也)腎爲欠爲嚔(𧰼水下流上/生雲霧氣鬰)¶
(於胃故欠生焉太陽之氣和利/而滿於心出於鼻則生嚔也)胃爲氣逆爲噦爲恐(以爲水榖之海腎與/爲𨵿𨵿閉不利則氣)¶
(逆而上行也以包容水榖性喜受寒寒榖相薄故爲噦也寒盛則噦起熱/盛則恐生何者胃熱則腎氣微弱故爲恐也下文曰精氣并於腎則恐也)大¶
腸小腸爲泄下焦溢爲水(大腸爲傳道之府小腸爲受盛之府受/盛之氣既虚傳道之司不禁故爲泄利)¶
(也下焦爲分注之所氣/窒不寫則溢而爲水)膀胱不利爲&KR1825;不約爲遺溺(膀/胱爲津/液之府水注由)¶
(之然足三焦脉實約下焦而不通則不得小便足三焦脉虚不約下焦則遺溺/也靈樞經曰足三焦者太陽之别也並太陽之正入絡膀胱約下焦實則閉&KR1825;)¶
(虚則/遺溺)膽爲怒(中正決断無私無偏其性剛決故爲怒也/六節藏象論曰凡十一藏取決於膽也)是謂五病¶
五精所并精氣并於心則喜(精氣謂火之精氣也肺虚而心精/并之則爲喜靈樞經曰喜樂旡極)¶
(則傷魄魄爲肺神明/心火并於肺金也)并於肺則悲(肝虚而肺氣并之則爲悲靈樞經/曰悲哀動中則傷魂魂爲肝神明)¶
(肺金并於/肝木也)并於肝則憂(脾虚而肝氣并之則爲憂靈樞經曰愁憂不/解則傷意意爲脾神明肝木并於脾土也)¶
<pb:KR3e0001_SBCK_007-9b>¶
并於脾則畏(一經云飢也腎虚而脾氣并之則爲畏畏謂畏懼也靈樞/經曰恐懼而不解則傷精精爲腎神明脾土并於腎水也)¶
并於腎則恐(心虚而腎氣并之則爲恐靈樞經曰怵惕思慮則傷神神/爲心主明腎水并於心火也怵惕驚懼也此皆正氣不足)¶
(而勝氣并之乃爲/是矣故下文曰)是謂五并虚而相并者也¶
五藏所惡心𢙣熱(熱則脉/潰濁)肺惡寒(寒則氣/留滯)肝𢙣風(風則筯/燥急)脾¶
惡濕(濕則肉/痿腫)腎惡燥(燥則精竭涸新校正云按楊上善云若余則云/肺惡燥今此肺惡寒腎惡燥者燥在於秋寒之)¶
(始也寒在於冬燥之終也肺在於秋以肺惡寒之/甚故言其終腎在於冬腎惡不甚故言其始也)是謂五惡¶
五藏化液心爲汗(泄於皮/腠也)肺爲涕(潤於鼻/竅也)肝爲淚(注於眼/目也)脾¶
爲涎(溢於脣/口也)腎爲唾(生於牙/齒也)是謂五液¶
五味所禁辛走氣氣病無多食辛(病謂力少/不自勝也)鹹走血血¶
病無多食鹹苦走骨骨病無多食苦(新校正云按皇甫士安/云鹹先走腎此云走血)¶
<pb:KR3e0001_SBCK_007-10a>¶
(者腎合三焦血脉雖屬肝心而爲中焦之道故鹹入而/走血也苦走心此云走骨者水火相濟骨氣通於心也)甘走肉肉病無¶
多食甘酸走筋筋病無多食酸(是皆爲行其氣速故不欲多食/多食則病甚故病者無多食也)¶
是謂五禁無令多食(新校正云按太素五禁云肝病禁辛心病禁鹹/脾病禁酸肺病禁苦腎病禁甘名此爲五裁楊)¶
(上善云口𥊏而欲食之不可/多也必自裁之命曰五裁)¶
五病所發隂病發於骨陽病發於血隂病發於肉(骨/肉)¶
(隂靜故陽氣從之血/脉陽動故隂氣乗之)陽病發於冬隂病發於夏(夏陽氣盛故隂/病發於夏冬隂)¶
(氣盛故陽病發於/冬各隨其少也)是謂五發¶
五邪所亂邪入於陽則狂邪入於隂則痺(邪居於陽脉之/中則四支熱盛)¶
(故爲狂邪入於隂脉之内則/六經凝泣而不通故爲痺)&KR0366;陽則爲巓疾(邪内&KR0366;於陽則脉流/薄疾故爲上巓之疾)&KR0366;隂¶
則爲瘖(陽則狂陽附/邪内&KR0366;於隂則脉不流故令瘖不能言/新校正云按難經云重陽者/狂重隂者癲巢元方云邪入於隂則爲癲脉經云隂附)¶
<pb:KR3e0001_SBCK_007-10b>¶
(隂則癲孫思邈云邪入於陽則爲狂邪入於隂則爲血痺邪入於陽𫝊則爲癲/痙邪入於隂傳則爲痛瘖全元起云邪已入隂復𫝊於陽邪氣盛腑藏受邪使)¶
(其氣不朝榮氣不復周身邪與正氣相擊發動爲癲疾邪已入陽陽今/復𫝊於隂藏府受邪故不能言是勝正也諸家之論不同今具載之)陽入¶
之隂則靜隂出之陽則怒(隨所之而爲疾也之徃也/新校正云/按全元起云陽入隂則爲靜出則爲恐)¶
(千金方云陽入於隂/病靜隂出於陽病怒)是謂五亂¶
五邪所見春得秋脉夏得冬脉長夏得春脉秋得夏¶
脉冬得長夏脉名曰隂出之陽病善怒不治是謂五¶
邪皆同命死不治(新校正云按隂出之陽病善怒已見前/條此再言之文義不倫必古文錯簡也)¶
五蔵所蔵心藏神(精氣之化成也靈樞經/曰兩精相薄謂之神)肺藏魄(精氣之匡佐也/靈樞經曰並精)¶
(而出入者/謂之魄)肝藏魂(神氣/之輔弼也靈樞經/曰隨神而徃來者謂之魂)脾藏意(記而不忘者也/靈樞經曰心有)¶
(所憶謂/之意)腎藏志(專意而不移者也靈樞經曰意之所存謂之志腎受五臓/六腑之精元氣之本生成之根爲胃之𨵿是以志能則命)¶
<pb:KR3e0001_SBCK_007-11a>¶
(通/新校正云按楊上善云腎有二/枚左爲腎藏志右爲命門藏精也)是謂五藏所藏¶
五藏所主心主脉(壅遏榮氣應/息而動也)肺主皮(包裹筋肉間/拒諸邪也)肝主筋¶
(束絡機𨵿隨/神而運也)脾主肉(覆臓筋骨通/行衛氣也)腎主骨(張筋化髓幹/以立身也)是謂¶
五主¶
五勞所傷乆視傷血(勞於/心也)乆卧傷氣(勞於/肺也)乆坐傷肉(勞/於)¶
(脾/也)乆立傷骨(勞於/腎也)乆行傷筋(勞於/肝也)是謂五勞所傷¶
五脉應𧰼肝脉絃(耎虚而滑端/直以長也)心脉鈎(如鈎之偃來/盛去衰也)脾脉代(耎/而)¶
(弱/也)肺脉毛(輕浮而虚/如毛羽也)腎脉石(沈堅而&KR0366;如/石之投也)是謂五藏之脉¶
血氣形志篇第二十四(新校正云按全元起本此篇/併在前篇王氏分出爲别篇)¶
夫人之常數太陽常多血少氣少陽常少血多氣陽¶
<pb:KR3e0001_SBCK_007-11b>¶
明常多氣多血少隂常少血多氣厥隂常多血少氣¶
太隂常多氣少血此天之常數(新校正云/血氣多少此天之常數故用鍼/之道常冩其多也)¶
(按甲乙經十二經水篇云陽明多血多氣剌深六分留十呼太陽多血多氣剌/深五分留七呼少陽少血多氣剌深四分留五呼太隂多血少氣剌深三分留)¶
(四呼少隂少血多氣刺深二分留三呼厥隂多血少氣剌深一分留二呼太陽/太隂血氣多少與素問不同又隂陽二十五人形性血氣不同篇與素問同蓋)¶
(皇甫疑而/兩存之也)足太陽與少隂爲表裏少陽與厥隂爲表裏¶
陽明與太隂爲表裏是爲足隂陽也手太陽與少隂¶
爲表裏少陽與心主爲表裏陽明與太隂爲表裏是¶
爲手之隂陽也今知手足隂陽所苦凡治病必先去¶
其血乃去其所苦伺之所欲然後寫有餘補不足(先/去)¶
(其血謂見血脉盛滿獨異於常者/乃去之不謂常剌則先去其血也)欲知背俞先度其兩乳間中¶
<pb:KR3e0001_SBCK_007-12a>¶
折之更以他草度去半已即以兩隅相拄也乃舉以¶
度其背令其一隅居上齊脊大椎兩隅在下當其下¶
隅者肺之俞也(度謂度量也言以草量其乳閒四分去一使斜與横/等折爲三隅以上隅齊&KR0387;大椎則兩隅下當肺俞也)¶
復下一度心之俞也(謂以上隅齊/脊三椎也)復下一度左角肝之俞¶
也右角脾之俞也復下一度腎之俞也是謂五藏之¶
俞灸剌之度也(靈樞經及中誥咸云肺俞在三椎之傍心俞在五椎/之傍肝俞在九椎之傍脾俞在十一椎之傍腎俞在)¶
(十四椎之傍尋此經草量之法則合度之人其初度兩隅之下約當肺俞再/度兩隅之下約當心俞三度兩隅之下約當七椎七椎之傍乃鬲俞之位此)¶
(經云左角肝之俞右角脾之俞殊與中誥等經不同又四度則/兩隅之下約當九椎九椎之傍乃肝俞也經云腎俞未究其源)形樂志苦¶
病生於脉治之以灸剌(形謂身形志謂心志/細而言之則/七神殊守通而論之則約形志以爲中外)¶
(灸剌之道猶當去其血絡而/爾然形樂謂不甚勞役志苦謂結慮深思不甚勞役則筋骨平調結慮深思則榮/衞乖否氣血不順故病生於脉焉夫盛冩虚補是)¶
<pb:KR3e0001_SBCK_007-12b>¶
(後調之故上文曰凡治病必先去其血乃去其/所苦伺之所欲然後冩有餘補不足則其義也)形樂志樂病生於肉¶
治之以鍼石(志樂謂恱懌忘憂也然筋骨不勞心神恱懌則肉理相比/氣道滿塡衞氣怫結故病生於肉也夫衞氣留滿以鍼冩)¶
(之結聚膿血石而破之石謂石/鍼則砭石也今亦以䤵鍼代之)形苦志樂病生於筋治之以熨¶
引(形苦謂修業就役也然脩業以爲就役而作一過其用/則致勞傷勞用以傷故病生於筋熨謂藥熨引謂導引)形苦志苦病¶
生於咽嗌治之以百藥(修業就役結慮/深思憂則肝氣并於脾肝/與膽合嗌爲之使故病生於嗌也宣明五氣)¶
(新校正云按甲乙經咽嗌作困竭百藥作甘藥/篇曰精氣并於肝則憂竒病論曰肝者中之將也取決於膽咽/爲之使也)形數驚恐¶
經絡不通病生於不仁治之以按摩醪藥(驚則脉氣併恐/則神不收脉併)¶
(神游故經絡不通而爲不仁之病矣夫按摩者所以開通閉塞導引隂陽醪藥/者所以養正袪邪調中理氣故方之爲用冝以此焉醪藥謂酒藥也不仁謂不)¶
(應其用則/&KR0857;痺矣)是謂五形志也剌陽明出血氣剌太陽出血¶
惡氣剌少陽出氣惡血剌太隂出氣惡血剌少隂出¶
<pb:KR3e0001_SBCK_007-13a>¶
氣惡血剌厥隂出血惡氣也(新校正云按太素云剌陽明/明前三陽三隂血氣多少之刺約/也)¶
(岀血氣剌太隂出血氣楊上善注云陽明太隂雖爲表裏其血氣俱盛故並冩/血氣如是則太隂與陽明等俱爲多血多氣前文太隂一云多血少氣二云多)¶
(氣少血莫可的知詳太素血氣並冩之旨則二說俱未爲得自與陽明同爾/又此刺陽明一節冝續前寫有餘&KR0024;不足下不當隔在草度法五形志後)¶
重廣補注黄帝内經素問卷第七¶
玉機眞藏論漑(古代/切)窳(音/愈)睏(渠殞/切)瞀(莫候/切)三部九候¶
論歃(所甲切/飲血也)坰(古螢/切)蠕(而勻/切)¶
經脉别論跌仆(音/赴)罷極(上音/疲)如漚(下音/甌)藏氣法時論¶
慧(音/惠)焠(七内/切)㶼(烏開/切)䀮䀮(音/荒)臑内(人朱/切)宣明五氣論¶
翕(音/吸)啑(音/帝)窒(陟栗/切)凝泣(讀作/澁)瘖(音)血氣形志論相柱¶
<pb:KR3e0001_SBCK_007-13b>¶
(知&KR0067;/切)䤵(音/鈹)¶
