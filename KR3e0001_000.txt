# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.026699
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0125-000重廣補注黄帝内經素問-序.
<pb:KR3e0001_SBCK_000-1a>¶
重廣𥙷注黃帝内經素問序¶
臣聞安不忘危存不忘亡者往聖之先務求民之瘼¶
恤民之隱者上主之深仁在昔黃帝之御極也以理¶
身緒餘治天下坐於明堂之上臨觀八極考建五常¶
以謂人之生也負隂而抱陽食味而被色外有寒暑¶
之相盪内有喜怒之交侵天昬札瘥國家代有將欲¶
斂時五福以敷鍚厥庶民乃與歧伯上窮天紀下極¶
地理逺取諸物近取諸身更相問難垂法以福萬岀¶
於是雷公之倫授業傳之而内經作矣歷代寳之未¶
有失墜蒼周之興秦和述六氣之論具明於左史厥¶
<pb:KR3e0001_SBCK_000-1b>¶
後越人得其一二演而述難經西漢倉公傳其舊學¶
東漢仲景撰其遺論晉皇甫謐剌而爲甲乙及隋楊¶
上善纂而爲太素時則有全元起者始爲之訓解闕¶
第七一通迄唐寳應中太僕王冰篤好之得先師所¶
藏之卷大爲次註猶是三皇遺文爛然可觀惜乎唐¶
令列之醫學付之執技之流而薦紳先生罕言之去¶
聖巳逺其術晻昧是以文注紛錯義理混淆殊不知¶
三墳之餘帝王之髙致聖賢之能事唐堯之授四時¶
虞舜之齊七政神禹修六府以興帝功文王推六子¶
以叙卦氣伊尹調五味以致君箕子陳五行以佐世¶
<pb:KR3e0001_SBCK_000-2a>¶
其致一也柰何以至精至㣲之道傳之以至下至淺¶
之人其不廢絕爲巳幸矣頃在嘉祐中¶
仁宗念¶
聖祖之遺事將墜于地廼¶
詔通知其學者俾之是正臣等承乏典校伏念旬歳¶
遂乃搜訪中外裒集衆本䆮㝷其義正其訛舛十得¶
其三四餘不能具竊謂未足以稱¶
明詔副¶
聖意而又採漢唐書録古醫經之存於世者得數十¶
家叙而考正焉貫穿錯綜磅礴㑹通或端本以㝷支¶
<pb:KR3e0001_SBCK_000-2b>¶
或泝流而討源定其可知次以舊目正繆誤者六千¶
餘字増注義者二千餘條一言去取必有稽考舛文¶
疑義於是詳明以之治身可以消患於未兆施於有¶
政可以廣生於無窮恭惟¶
皇帝撫大同之運擁無疆之休述先志以奉成興㣲¶
學而永正則和氣可召災害不生陶一世之民同躋¶
于壽域矣¶
國子博士臣髙保衡光䘵卿直秘閣臣林億等謹上¶
<pb:KR3e0001_SBCK_000-3a>¶
重廣𥙷註黃帝内經素問序¶
　　啓玄子王冰撰(爲太僕令年八十餘以壽終/新校正云按唐人物志冰仕唐)¶
夫釋縛脫艱全眞導氣拯黎元於仁壽濟羸劣以獲¶
安者非三聖道則不能致之矣孔安國序尚書曰伏¶
羲神農黄帝之書謂之三墳言大道也班固漢書藝¶
文志曰黃帝内經十八卷素問即其經之九卷也兼¶
靈樞九卷廼其數焉(之序彼云七略藝文志黃帝内經十八卷今有/新校正云詳王氏此說蓋本皇甫士安用乙經)¶
(張仲景及西晉王叔和脉經只爲之九卷皇甫士安名爲鍼經亦專名九卷楊/鍼經九卷素問九卷共十八卷即内經也故王氏遵而用之又素問外九卷漢)¶
(書經籍志謂之九靈王冰名爲靈樞/玄操云黄帝内經二帙帙各九卷按隋)雖復年移代革而授尊猶¶
存懼非其人而時有所隱故第七一卷師氏藏之今¶
<pb:KR3e0001_SBCK_000-3b>¶
之奉行惟八卷爾然而其文簡其意愽其理奥其趣¶
深天地之象分隂陽之候列變化之由表死生之兆¶
彰不謀而遐邇自同勿約而幽明斯契稽其言有徴¶
驗之事不&KR1135;誠可謂至道之宗奉生之始矣假若天¶
機迅發妙識玄通蕆謀雖屬乎生知標格亦資於詁¶
訓未甞有行不由逕岀不由户者也然刻意研精探¶
微索隱或識契眞要則目牛無全故動則有成猶鬼¶
神幽賛而命丗竒傑時時間岀焉則周有秦公(云按别/新校正)¶
(和緩/本一作)漢有淳于公魏有張公華公皆得斯妙道者也¶
咸日新其用大濟蒸人華葉遞榮聲實相副蓋敎之¶
<pb:KR3e0001_SBCK_000-4a>¶
著矣亦天之假也冰弱齡慕道夙好養生幸遇眞經¶
式爲龜鏡而丗本紕繆篇目重疊前後不倫文義懸¶
隔施行不易披㑹亦難歳月旣淹襲以成弊或一篇¶
重岀而别立二名或兩論併吞而都爲一目或問荅¶
未巳别樹篇題或脫簡不書而云丗闕重合經而冠¶
鍼服併方冝而爲欬篇隔虚實而爲逆從合經絡而¶
爲論要節皮部爲經絡退至敎以先鍼諸如此流不¶
可勝數且將升岱嶽非逕奚爲欲詣扶桑無舟莫適¶
乃精勤博訪而井有其人歷十二年方臻理要詢謀得¶
失深遂夙心時於先生郭子齋堂受得先師張公秘¶
<pb:KR3e0001_SBCK_000-4b>¶
本文字昭晣義理環周一以參詳群疑冰釋恐散於¶
末學絕彼師資因而撰註用傳不朽兼舊藏之卷合¶
八十一篇二十四卷勒成一部(乆矣按皇甫士安晉人也序甲/新校正云詳素問第七卷亡巳)¶
(乃無第七王冰唐寳應中人上至晉皇甫謐甘露中巳六百餘年而冰自爲得/乙經云亦有亡失隋書經籍志載梁士録亦云止存八卷全元起隋人所注本)¶
(論六元正紀論至眞要論七篇居今素問四卷篇卷浩大不與素問前後篇卷/舊藏之卷今竊疑之仍觀天元紀大論五運行論六微旨論氣交變論五常政)¶
(取以𥙷所亡之卷猶周官亡冬官以考功記𥙷之之類也又按漢張仲景傷寒/等又且所載之事與素問餘篇略不相通竊疑此七篇乃隂陽大論之文王氏)¶
(乃王氏并隂陽大論於素問中也要之隂陽大論亦古醫經終非素問第七矣/論序云撰用素問九卷八十一難經隂陽大論是素問與隂陽大論两書甚明)¶
冀乎究尾明首㝷註㑹經開發童蒙宣揚至理而巳¶
其中簡脫文斷義不相接者搜求經論所有遷移以¶
𥙷其處篇目墜缺指事不明者量其意趣加字以昭¶
<pb:KR3e0001_SBCK_000-5a>¶
其義篇論吞并義不相涉闕漏名目者區分事類别¶
目以冠篇首君臣請問禮儀乖失者考校尊卑増益¶
以光其意錯簡碎文前後重疊者詳其指趣削去繁¶
雜以存其要辭理秘宻難粗論述者别撰玄珠以陳¶
其道(人附託之文也雖非王氏之書亦於素問第十九卷至二十二四卷頗/新校正云詳王氏玄珠世無傳者今有玄珠十卷昭明隱旨三卷蓋後)¶
(冊者正相表裏而與王冰之義多不同/有發明其隱旨三卷與今世所謂天元玉)凡所加字皆朱書其文¶
使今古必分字不雜糅庶厥昭彰¶
聖旨敷暢玄言有如列宿髙懸奎張不亂深泉淨瀅¶
鱗介咸分君臣無天枉之期夷夏有延齡之望俾工¶
徒勿誤學者惟明至道流行徽音累屬干載之後方¶
<pb:KR3e0001_SBCK_000-5b>¶
知大聖之慈惠無窮時大唐寳應元年歳次壬寅序¶
　　　　將仕郎守殿中丞孫　兆　重攺誤¶
　朝奉郎守國子博士同校正醫書上騎都尉賜緋魚袋髙(保衡)¶
　朝奉郎守尚書屯田郎中同校正醫書騎都尉賜緋魚袋孫竒¶
　朝散大夫守光禄卿直秘閣判登聞檢院上護軍林億¶
#+PROPERTY: JUAN 0
#+PROPERTY: FILE SB03n0125-000重廣補注黄帝内經素問-目録.
<pb:KR3e0001_SBCK_000-6a>¶
黃帝内經目録¶
第一卷¶
　上古天真論一　四氣調神大論二¶
　生氣通天論三　金匱真言論四¶
第二卷¶
　隂陽應象大論五　隂陽離合論六¶
　隂陽别論七¶
第三卷¶
　靈蘭秘典論八　六節藏象論九¶
　五藏生成論十　五藏别論十一¶
<pb:KR3e0001_SBCK_000-6b>¶
第四卷¶
　異法方冝論十二　移精變氣論十三¶
　湯液醪醴論十四　玉板論要篇十五¶
　診要經終論十六¶
第五卷¶
　脉要精微論十七　平人氣象論十八¶
第六卷¶
　玉機真藏論十九　三部九候論二十¶
第七卷¶
　經脉别論二十一　藏氣法時論二十二¶
<pb:KR3e0001_SBCK_000-7a>¶
　宣明五氣篇二十三　血氣形志篇二十四¶
第八卷¶
　寳命全形論二十五　八正神明論二十六¶
　離合真邪論二十七　通評虚實論二十八¶
　太隂陽明論二十九　陽明脉解三十¶
第九卷¶
　熱論三十一　剌熱論三十二¶
　評熱病論三十三　逆調論三十四¶
第十卷¶
　瘧論三十五　剌瘧篇三十六¶
<pb:KR3e0001_SBCK_000-7b>¶
　氣厥論三十七　欬論三十八¶
第十一卷¶
　舉痛論三十九　腹中論四十¶
　剌腰痛論四十一¶
第十二卷¶
　風論四十二　痺論四十三¶
　痿論四十四　厥論四十五¶
第十三卷¶
　病能論四十六　竒病論四十七¶
　大竒論四十八　脉解篇四十九¶
<pb:KR3e0001_SBCK_000-8a>¶
第十四卷¶
　剌要論五十　剌齊論五十一¶
　剌禁論五十二　剌志論五十三¶
　鍼解五十四　長剌節論五十五¶
第十五卷¶
　皮部論五十六　經絡論五十七¶
　氣穴論五十八　氣府論五十九¶
第十六卷¶
　骨空論六十　水熱穴論六十一¶
第十七卷¶
<pb:KR3e0001_SBCK_000-8b>¶
　調經論六十二¶
第十八卷¶
　繆剌論六十三　四時剌逆從論六十四¶
　標本病傳論六十五¶
第十九卷¶
　天元紀大論六十六　五運行大論六十七¶
　六微旨大論六十八¶
第二十卷¶
　氣交變大論六十九　五常政大論七十¶
第二十一卷¶
<pb:KR3e0001_SBCK_000-9a>¶
　六元正紀大論七十一　剌法論七十二(亡)¶
　本病論七十三(亡)¶
第二十二卷¶
　至真要大論七十四¶
第二十三卷¶
　著至教論七十五　示從容論七十六¶
　䟽五過論七十七　徴四失論七十八¶
第二十四卷¶
　隂陽類論七十九　方盛衰論八十一¶
　解精微論八十一¶
<pb:KR3e0001_SBCK_000-9b>¶
#+PROPERTY: JUAN 0
#+PROPERTY: FILE SB03n0125-000重廣補注黄帝内經素問-補.
<pb:KR3e0001_SBCK_000-10a>¶
　　　　釋音¶
隂陽類論溓(亷/音)方盛衰論菌(切/祛倫)解精㣲論毚(切/士銜)¶
湊(切/麄勾)¶
<pb:KR3e0001_SBCK_000-10b>¶
　　家大人未供奉¶
　　内藥院時見從徳少喜醫方術爲語曰世無長¶
　　桑君指授不得飲上池水盡見人五蔵必從黃¶
　　帝之脈書五色診候始知逆順陰陽按奇絡活¶
　　人不然者雖聖儒無所從精也今世所傳内經¶
　　素問即黄帝之脈書廣衍于秦越人陽慶淳于¶
　　意諸長老其文遂佀漢人語而㫖意所從來遠¶
　　矣客歲以試事北上問視之暇遂以宋刻善本¶
　　見授曰廣其傳非细事也汝圖之從徳竊惟呉¶
　　儒者王光菴賓嘗學内經素問于戴原禮可一¶
<pb:KR3e0001_SBCK_000-11a>¶
　　年所即治病輒驗晚歳以其學授盛啓東韓叔¶
　　陽後被薦¶
文皇帝召對稱旨俱留御藥院供¶
　　御一日入見¶
　　便殿上語次偶及白溝之勝為識長蛇陣耳啓¶
　　東以天命&KR0863;是不但慷慨敢言抑學術之正見¶
　　于天人之際亦微矣秦太醫令所謂上醫醫國¶
　　殆如此耶故吳中多上醫寔出原禮爲上古自¶
　　来之正派以從授是書也家大人仰副¶
今上仁夀天下之意甚切亟欲廣其佳本公暇校讐¶
<pb:KR3e0001_SBCK_000-11b>¶
　　至忘寝食予小子敢遂飜刻以見承訓之私云¶
　　嘉靖庚戌秋八月既望武陵顧從徳謹識¶
<pb:KR3e0001_SBCK_000-12a>¶
<pb:KR3e0001_SBCK_000-13a>¶
