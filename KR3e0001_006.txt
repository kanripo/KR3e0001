# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.353126
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0125-006重廣補注黄帝内經素問-卷第六.
<pb:KR3e0001_SBCK_006-1a>¶
重廣補注黄帝内經素問卷第六¶
　啓𤣥子次注林億孫竒髙保衡等奉敕校正孫兆重改誤¶
　　玉機眞藏論　三部九候論¶
玉機眞藏論篇第十九(新校正云按全元/起本在第六卷)¶
黄帝問曰春脉如&KR0076;何如而&KR0076;歧伯對曰春脉者肝¶
也東方木也萬物之所以始生也故其氣來耎弱輕¶
虚而滑端直以長故曰&KR0076;(言端直而長狀如&KR0076;也/新校正云按/越人云春脉&KR0076;者東方木也萬物始生)¶
(未有枝葉故其脉來濡/弱而長四時經輕作寛)反此者病(反爲反常/平之候)帝曰何如而反歧伯¶
曰其氣來實而强此謂太過病在外其氣來不實而¶
微此謂不及病在中(氣餘則病形於外氣少則病在於中也/新校/正云按吕廣云實强者陽氣盛也少陽當微弱)¶
<pb:KR3e0001_SBCK_006-1b>¶
(今更實強謂之太過陽處表故令病在外厥隂之氣養/於筋其脉&KR0076;今更虚微故曰不及隂處中故令病在内)帝曰春脉太過¶
與不及其病皆何如歧伯曰太過則令人善忘忽忽¶
&KR0365;冒而巔疾其不及則令人胷痛引背下則兩脇胠¶
滿(忽忽不爽也&KR0365;謂目&KR0365;視如轉也冒謂冒悶也胠謂腋下脇也忘當爲怒字/之誤也靈樞經曰肝氣實則怒肝厥隂脉自足而上入毛中又上貫鬲布脇)¶
(肋循喉嚨之後上入頏顙上出額與督脉㑹於巔故病如是/新校正/云按氣交變大論云木太過甚則忽忽善怒&KR0365;冒巔疾則忘當作怒)帝曰¶
善夏脉如鈎何如而鈎歧伯曰夏脉者心也南方火¶
也萬物之所以盛長也故其氣來盛去衰故曰鈎(言其/脉來)¶
(盛去衰如鈎之曲也/新校正云按越人云夏脉鈎者南方火也萬物之所盛/垂枝布葉皆下曲如鈎故其脉來疾去遲吕廣云陽盛故來疾隂虚故去遲脉)¶
(從下上至寸口/疾還尺中遲也)反此者病帝曰何如而反歧伯曰其氣來盛¶
去亦盛此謂太過病在外(其脉來盛去盛是陽之盛/也心氣有餘是爲太過)其氣來不¶
<pb:KR3e0001_SBCK_006-2a>¶
盛去反盛此謂不及病在中(新校正云詳越人肝心肺腎四藏/脉俱以強實爲太過虚微爲不及)¶
(與素問/不同)帝曰夏脉太過與不及其病皆何如歧伯曰太¶
過則令人身熱而膚痛爲浸淫其不及則令人煩心¶
上見欬唾下爲氣泄(心少隂脉起於心中出屬心系下鬲絡小腸又/從心系却上肺故心太過則身熱膚痛而浸淫)¶
(流布於形分不及則心/煩上見欬唾下爲氣泄)帝曰善秋脉如浮何如而浮歧伯曰¶
秋脉者肺也西方金也萬物之所以收成也故其氣¶
來輕虚以浮來急去散故曰浮(脉來輕虚故名浮也來急以陽/未沈下去散以隂氣上升也)¶
(新校正云按越人云秋脉毛者西方金也萬物之所終草木華/葉皆秋而落其枝獨在若毫毛也故其脉來輕虚以浮故曰毛)反此者病¶
帝曰何如而反歧伯曰其氣來毛而中央堅兩傍虚¶
此謂太過病在外其氣來毛而微此謂不及病在中¶
<pb:KR3e0001_SBCK_006-2b>¶
帝曰秋脉太過與不及其病皆何如歧伯曰太過則¶
令人逆氣而背痛愠愠然其不及則令人喘呼吸少¶
氣而欬上氣見血下聞病音(肺太隂脉起於中焦下絡大腸還循/胃口上鬲屬肺從肺系横出腋下復)¶
(藏氣爲欬主喘息故氣盛則肩背痛氣逆不及則喘息變易呼/吸少氣而欬上氣見血也下聞病音謂喘息則肺中有聲也)帝曰善冬¶
脉如營何如而營(脉沈而深如營動也/新校正云詳深一作濡又/作摶按本經下文云其氣來沈以&KR0366;則深字當爲)¶
(摶又按甲乙經&KR0366;字爲濡當從甲乙經爲濡何以言之脉沈而濡濡古軟字乃/冬脉之平調脉若沈而摶擊於手則冬脉之太過脉也故言當從甲乙經濡字)¶
歧伯曰冬脉者腎也北方水也萬物之所以合藏也¶
故其氣來沈以搏故曰營(言沈而搏擊於手也/新校正云按甲/乙經搏當作濡義如前說又越人云冬)¶
(脉石者北方水也萬物之所藏盛冬之時/水凝如石故其脉來沈濡而&KR0632;故曰石也)反此者病帝曰何如而反¶
歧伯曰其氣來如彈石者此謂太過病在外其去如¶
<pb:KR3e0001_SBCK_006-3a>¶
數者此謂不及病在中帝曰冬脉太過與不及其病¶
皆何如歧伯曰太過則令人解㑊(新校正云按解㑊/之義具第五卷注)脊脉痛¶
而少氣不欲言其不及則令人心懸如病飢䏚中淸¶
脊中痛少腹滿小便變(腎少隂脉自股内後廉貫脊屬腎絡膀胱其/直行者從腎上貫肝鬲入肺中循喉嚨俠舌)¶
(夲其支别者從肺出絡心注胷中故病如是也䏚者季/脇之下俠脊兩傍空軟處也腎外當䏚故䏚中清冷也)帝曰善帝曰四¶
時之序逆從之變異也(脉春&KR0076;夏鈎秋浮冬營/爲逆順之變見異狀也)然脾脉獨何¶
主(主謂主/時月)歧伯曰脾脉者土也孤藏以灌四傍者也(納水榖化/津液溉灌)¶
(於肝心肺腎也以不正/主四時故謂之孤藏)帝曰然則脾善惡可得見之乎歧伯¶
曰善者不可得見惡者可見(不正主時寄王於四季/故善不可見惡可見也)帝曰惡¶
者何如可見歧伯曰其來如水之流者此謂太過病¶
<pb:KR3e0001_SBCK_006-3b>¶
在外如鳥之喙者此謂不及病在中(新校正云按平人氣象/論云如鳥之喙又别夲)¶
(喙作/啄)帝曰夫子言脾爲孤藏中央土以灌四傍其太過¶
與不及其病皆何如歧伯曰太過則令人四支不舉¶
(以主四支/故病不舉)其不及則令人九竅不通名曰重強(脾之孤藏以灌/四傍今病則五)¶
(藏不和故九竅不通也八十一難經曰五藏不/和則九竅不通重謂藏氣重疊強謂氣不和順)帝瞿然而起再拜而¶
稽首曰善吾得脉之大要天下至數五色脉變揆度¶
竒恒道在於一(瞿然忙貌也言以太過不及/而一貫之揆度竒&KR0106;皆通也)神轉不迴迴則不¶
轉乃失其機(五氣循環不愆時叙是爲神氣流轉不迴若却行衰王反天/之常氣是則却迴而不轉由是却迴不轉乃失生氣之機矣)¶
至數之要迫近以微(得至數之要道則應用/切近以微妙也迫切也)著之玉版藏之¶
藏府每旦讀之名曰玉機(新校正云詳至數至名曰玉機與/著之玉版故以爲名言是玉版生氣之/機)¶
<pb:KR3e0001_SBCK_006-4a>¶
(前玉版論要文/相重彼注頗詳)五藏受氣於其所生傳之於其所勝氣舎¶
於其所生死於其所不勝病之且死必先傳行至其¶
所不勝病乃死(受氣所生者謂受病氣於己之所生者也傳所勝者謂/傳於己之所剋者也氣舎所生者謂舎於生己者也死)¶
(所不勝者謂死於剋己者之/分位也所傳不順故必死焉)此言氣之逆行也故死(所爲逆者/次如下說)肝¶
受氣於心傳之於脾氣舎於腎至肺而死心受氣於¶
脾傳之於肺氣舎於肝至腎而死脾受氣於肺傳之¶
於腎氣舎於心至肝而死肺受氣於腎傳之於肝氣¶
舍於脾至心而死腎受氣於肝傳之於心氣舎於肺¶
至脾而死此皆逆死也一日一夜五分之此所以占¶
死生之早暮也(肝死於肺位秋庚辛餘四倣此然朝主甲乙晝主丙丁/四季上主戊巳晡主庚辛夜主壬癸由此則死生之早)¶
<pb:KR3e0001_SBCK_006-4b>¶
(暮可知也/新校正云按甲乙經生作者字云占死者之早暮詳此經文專為/言氣之逆行也故死即不言生之早暮王氏改者作生義不若甲乙經中素問)¶
(本/文)黄帝曰五藏相通移皆有次五藏有病則各傳其¶
所勝(以上文逆傳而死故言是逆傳所勝之次也/新校正云詳逆傳/所勝之次逆當作順上文既言逆傳下文所言乃順傳之次也)不¶
治法三月若六月若三日若六日傳五藏而當死是¶
順傳所勝之次(三月者謂一藏氣之遷移六月者謂至其所勝之位三/日者三陽之數以合日也六日者謂兼三隂以數之爾)¶
(新校正云詳上文是順傳所勝之次七字乃是次前注/熱論曰傷寒一日巨陽受二日陽明受三日少陽受四日太隂受五日少隂受/六日厥隂受則義也)¶
(誤在此經文之下不惟无義兼校之全元起夲素問及/甲乙經並无此七字直去之慮未逹者致疑今存于注)故曰別於陽者¶
知病從來别於隂者知死生之期(主辨三隂三陽之候則知中/風邪氣之所不勝矣故下曰)¶
(新校正云詳舊此叚注冩作經合改爲注又按隂陽别論云別於陽者知病處/也别於隂者知死生之期又云别於陽者知病忌時别於隂者知死生之期義)¶
(同/此)言知至其所困而死(困謂至所不勝也上/文曰死於其所不勝)是故風者百病之長也¶
<pb:KR3e0001_SBCK_006-5a>¶
(言先百病而有之/新校正云按/生氣通天論云風者百病之始)今風寒客於人使人毫毛畢直¶
皮膚閉而爲熱(客謂客止於人形也風擊皮膚寒勝腠/理故毫毛畢直𤣥府閉宻而熱生也)當是之時¶
可汗而發也(邪在皮毛故可汗泄也隂陽應象/大論曰善治者治皮毛此之謂也)或痺不仁腫痛(病生/而變)¶
(故如是也熱中血氣則&KR0857;痺不仁寒氣傷形故爲腫/痛隂陽應象大論云寒傷形熱傷氣氣傷痛形傷腫)當是之時可湯熨¶
及火灸剌而去之(皆謂釋散寒/邪宣&KR0045;正氣)弗治病入舎於肺名曰肺¶
痺發欬上氣(邪入諸隂則病而爲痺故入於肺名曰痺焉宣明五氣論曰/邪入於陽則狂邪入於隂則痺肺在變動爲欬故欬則氣上)¶
(故上/氣也)弗治肺即傳而行之肝病名曰肝痺一名曰厥脇¶
痛出食(肺金伐木氣下入肝故曰弗治行之肝也肝氣通膽膽善爲怒怒者/氣逆故一名厥也肝厥隂脉從少腹屬肝絡膽上貫鬲布脇肋循喉)¶
(嚨之後上入頏顙故脇痛/而食入腹則出故曰出食)當是之時可按若刺耳弗治肝傳之¶
脾病名曰脾風發癉腹中熱煩心出黄(肝氣應風木勝脾/土土受風氣故曰)¶
<pb:KR3e0001_SBCK_006-5b>¶
(脾風蓋爲風氣通肝而爲名也脾之爲病善發黄癉故發癉也脾太隂脉入腹/屬脾絡胃上鬲俠咽連舌本散舌下其支别者復從胃别上鬲注心中故腹中)¶
(熱而煩心出黄色/於便冩之所也)當此之時可按可藥可浴弗治脾傳之腎¶
病名曰疝瘕少腹寃熱而痛出白一名曰蠱(腎少隂脉/自股内後)¶
(廉貫脊屬腎絡膀胱故少腹寃熱而痛溲出白液也寃/熱内結消鑠脂肉如蟲之食日内損削故一名曰蠱)當此之時可按¶
可藥弗治腎傳之心病筋脉相引而急病名曰瘛(腎不/足則)¶
(水不生水不生則筋燥急故相引也隂氣内/弱陽氣外燔筋脉受熱而自跳掣故名曰瘛)當此之時可灸可藥弗¶
治滿十日法當死(至心而氣極則如是矣/若復傳行當如下說)腎因傳之心心即¶
復反傳而行之肺發寒熱法當三嵗死(因腎傳心心不受病/即而復反𫝊與肺金)¶
(肺已再傷故寒熱也三嵗者肺至腎一嵗腎至/肝一嵗肝至心一嵗火又乗肺故云三嵗死)此病之次也(謂傳勝/之次第)然¶
其卒發者不必治於傳(不必依傳之次故/不必以傳治之)或其傳化有不¶
<pb:KR3e0001_SBCK_006-6a>¶
以次不以次入者憂恐悲喜怒令不得以其次故令¶
人有大病矣(憂恐悲喜怒發旡常分觸遇/則發故令病氣亦不次而生)因而喜大虚則腎氣¶
乗矣(喜則心氣移於肺心氣不守故腎氣乗/矣宣明五氣篇曰精氣并於心則喜)怒則肝氣乗矣(怒則氣/逆故肝)¶
(氣乗/脾)悲則肺氣乗矣(悲則肺氣移於肝肝氣受邪故肺氣乗/矣宣明五氣篇曰精氣并於肺則悲)恐則脾¶
氣乗矣(恐則腎氣移於心腎氣不守故脾氣乗/矣宜明五氣篇曰精氣并於腎則恐)憂則心氣乗矣(憂則/肝氣)¶
(移於脾肝氣不守故心氣乗矣宣/明五氣篇曰精氣并於肝則憂)此其道也(此其不次/之常道)故病有五五¶
五二十五變及其傳化(五藏相并而各五之五而乗之則二十五變/也然其變化以勝相傳傳而不次變化多端)¶
(新校正云按隂陽别論云凡陽/有五五五二十五陽義與此通)傳乗之名也(言傳者何相/乗之異名爾)大骨枯槀¶
大肉陷下胷中氣滿喘息不便其氣動形期六月死¶
眞藏脉見乃予之期日(皮膚乾著骨間肉陷謂大骨枯槀大肉陷下/也諸附骨際及空窳處亦同其類也胷中氣)¶
<pb:KR3e0001_SBCK_006-6b>¶
(滿喘息不便是肺旡主也肺司治節氣息由之其氣動形爲旡氣相接故聳舉/肩背以逺求報氣矣夫如是皆形藏已敗神藏亦傷見是證者期後一百八十)¶
(日内死矣&KR0049;見眞藏之脉乃與死日之/期爾眞藏脉診下經備矣此肺之藏也)大骨枯槀大肉䧟下胷中¶
氣滿喘息不便内痛引肩項期一月死眞藏見乃予¶
之期日(火精外出陽氣上燔金受火災故内痛肩/項如是者期後三十日内死此心之藏也)大骨枯槀大肉¶
䧟下胷中氣滿喘息不便内痛引肩項身熱脫肉破¶
䐃眞藏見十月之内死(隂氣㣲弱陽氣内燔故身熱也䐃者肉之標/脾主肉故肉如脫盡䐃如破敗也見斯證者)¶
(期後三百日内死䐃謂肘膝/後肉如塊者此脾之藏也)大骨枯槀大肉䧟下肩髓内消動¶
作益衰眞藏來見期一嵗死見其眞藏乃予之期日¶
(新校正云按全元起本及甲乙經眞藏未見作來見/肩髓内消謂缺盆深也衰於動作謂交接漸微以餘藏尚全故期後三百六十/五日内死此腎之藏也)¶
(来當作未/字之誤也)大骨枯槀大肉䧟下胷中氣滿腹内痛心中不¶
<pb:KR3e0001_SBCK_006-7a>¶
便肩項身熱破䐃脫肉目匡䧟眞藏見目不見人立¶
死其見人者至其所不勝之時則死(木生其火肝氣通心脉/抵少腹上布脇肋循喉)¶
(嚨之後上入頏顙故腹痛心中不便肩項身熱破䐃脫&KR0079;也肝主目/故目匡䧟及不見人立死也不勝之時謂於庚辛之月此肝之藏也)急虚身¶
中卒至五藏絶閉脉道不通氣不往來譬於墮溺不¶
可爲期(言五藏相移傳其不勝則可待眞藏脉見乃與死日之期卒急虚邪/中於身内則五藏絶閉脉道不通氣不徃來譬於墮墜没溺不可與)¶
(爲死日/之期也)其脉絶不來若人一息五六至其形肉不脫眞¶
藏雖不見猶死也(是則急虚卒至之脉/新校正云按人一息脉/五六至何得爲死必息字誤息當作呼乃是)眞¶
肝脉至中外急如循刀刃責責然如按琴瑟&KR0076;色靑¶
白不澤毛折乃死眞心脉至堅而搏如循薏苡子累¶
累然色赤黒不澤毛折乃死眞肺脉至大而虚如以¶
<pb:KR3e0001_SBCK_006-7b>¶
毛羽中人膚色白赤不澤毛折乃死眞腎脉至搏而¶
絶如指彈石辟辟然色黒黄不澤毛折乃死眞脾脉¶
至弱而乍數乍踈色黄青不澤毛折乃死諸眞藏脉¶
見者皆死不治也(新校正云按楊上善云无餘物和雜故名眞也五藏/之氣皆胃氣和之不得獨用如至剛不得獨用獨用)¶
(則折和柔用之即固也五藏之氣和於胃氣即得長生若眞獨見必死欲知五/藏眞見爲死和胃爲生者於寸口診即可知見者如&KR0076;是肝脉也微&KR0076;爲平和)¶
(㣲&KR0076;謂二分胃氣一分&KR0076;氣俱動爲㣲&KR0076;三/分並是&KR0076;而无胃氣爲見眞藏餘四藏凖此)黄帝曰見眞藏曰死何¶
也歧伯曰五藏者皆禀氣於胃胃者五藏之本也(胃爲/水榖)¶
(之海故五/藏稟焉)藏氣者不能自致於手太隂必因於胃氣乃至¶
於手太隂也(新校正云詳平人之常至下平人之常氣/平人之常禀氣於胃胃氣者平人之常氣故藏氣因胃乃能/至於手太隂也)¶
(本平人氣象論文王氏引注此經按甲乙經云人常稟/氣於胃脉以胃氣爲本與此小異然甲乙之義爲得)故五藏各以其¶
<pb:KR3e0001_SBCK_006-8a>¶
時自爲而至於手太隂也(自爲其狀至/於手太隂也)故邪氣勝者精氣¶
衰也故病甚者胃氣不能與之俱至於手太隂故眞¶
藏之氣獨見獨見者病勝藏也故曰死(是所謂脉無胃氣也/平人氣象論曰人無)¶
(胃氣曰逆/逆者死)帝曰善(新校正云詳自黄帝問至此一叚全元起本在第四卷/太隂陽明表裏篇中王氷移於此處必言此者欲明王)¶
(氏之功於/素問多矣)黄帝曰凡治病察其形氣色澤脉之盛衰病之¶
新故乃治之無後其時(欲必先時/而取之)形氣相得謂之可治(氣盛/形盛)¶
(氣虚形虚/是相得也)色澤以浮謂之易巳(氣色浮潤血氣/相營故易巳)脉從四時謂¶
之可治(脉春&KR0076;夏鈎秋浮冬/營謂順四時從順也)脉弱以滑是有胃氣命曰易治¶
取之以時(&KR0049;可取之時而取之則萬舉萬全當以四時血氣所在而爲療爾/新校正云詳取之以時甲乙經作治之趨之旡後其時與王氏之)¶
(義兩/通)形氣相失謂之難治(形盛氣虚氣盛/形虚皆相失也)色夭不澤謂之難¶
<pb:KR3e0001_SBCK_006-8b>¶
巳(夭謂不明而惡/不澤謂枯燥也)脉實以堅謂之益甚(脉實以堅是邪/氣盛故益甚也)脉逆四時¶
爲不可治(以氣逆故疾上四句是/謂四難所以下文曰)必察四難而明告之(此四粗/之所易)¶
(語工之/所難爲)所謂逆四時者春得肺脉夏得腎脉秋得心脉¶
冬得脾脉其至皆懸絶沈濇者命曰逆四時(春得肺脉/秋來見也)¶
(夏得腎脉冬來見也秋得心脉夏來見也冬/得脾脉春來見也懸絶謂如懸物之絶去也)未有藏形於春夏而脉¶
沈濇(新校正云按平人氣象/論云而脉瘦義與此同)秋冬而脉浮大名曰逆四時也¶
(末有謂未有藏/脉之形狀也)病熱脉靜泄而脉大脫血而脉實病在中¶
脉實堅病在外脉不實堅者皆難治(新校正云按/皆難治者以其與證不/相應也)¶
(平人氣象論云病在中脉虚病在外脉濇堅與此相反此經誤彼/論爲得自未有藏形春夏至此與平人氣象論相重注義備於彼)黄帝曰余¶
聞虚實以決死生願聞其情歧伯曰五實死五虚死¶
<pb:KR3e0001_SBCK_006-9a>¶
(五實謂五藏之實/五虚謂五藏之虚)帝曰願聞五實五虚歧伯曰脉盛皮熱¶
腹脹前後不通悶瞀此謂五實(實謂邪氣盛實然脉盛心也皮/熱肺也腹脹脾也前後不通腎)¶
(也悶瞀/肝也)脉細皮寒氣少泄利前後飲食不入此謂五虚¶
(虚謂眞氣不足也然脉細心也皮寒肺也/氣少肝也泄利前後腎也飲食不入脾也)帝曰其時有生者何也歧¶
伯曰漿粥入胃泄注止則虚者活身汗得後利則實¶
者活此其候也(全注飲粥得入於胃胃氣和調其利漸止胃氣得實/虚者得活言實者得汗外通後得便利自然調平)¶
三部九候論篇第二十(新校正云按全元起夲/在第一卷篇名決死生)¶
黄帝問曰余聞九鍼於夫子衆多愽大不可勝數余¶
願聞要道以屬子孫傳之後世著之骨髓藏之肝肺¶
㰱血而受不敢妄泄(㰱血飲/血也)令合天道(新校正云按全元/起夲云令合天地)必¶
<pb:KR3e0001_SBCK_006-9b>¶
有終始上應天光星辰歷紀下副四時五行貴賤更¶
互冬隂夏陽以人應之奈何願聞其方(天光謂日月星也歷/紀謂日月行歷於天)¶
(二十八宿三百六十五度之分紀也言以人形血氣榮衛周流合時&KR0049;之遷移/應日月之行道然斗極旋運黄赤道差冬時日依黄道近南故隂多夏時日依)¶
(黄道近北故陽盛也夫四時五行/之氣以王者爲貴相者爲賤也)歧伯對曰妙乎哉問也此天地¶
之至數(道貫精微故云妙問/至數謂至極之數也)帝曰願聞天地之至數合於人¶
形血氣通決死生爲之奈何歧伯曰天地之至數始¶
於一終於九焉(九竒數也故天地/之數斯爲極矣)一者天二者地三者人因¶
而三之三三者九以應九野(爾雅曰邑外爲郊郊外爲甸甸外爲牧/牧外爲林林外爲垌垌外爲野言其逺)¶
(也/新校正云詳王引爾雅爲證與今/爾雅或不同已具前六節藏象論注中)故人有三部部有三候以¶
決死生以處百病以調虚實而除邪疾(所謂三部者言身之/上中下部非謂寸關)¶
<pb:KR3e0001_SBCK_006-10a>¶
(尺也三部之内經隧由之故察候存/亡悉因於是鍼之補寫邪疾可除也)帝曰何謂三部歧伯曰有下¶
部有中部有上部部各有三候三候者有天有地有¶
人也必指而導之乃以爲眞(言必當諮受於師也徴四失論曰受/師不卒妄作雜術謬言爲道更名自)¶
(功妄用砭石後遺身咎此其/誡也禮曰疑事無質質成也)上部天兩額之動脉(在額兩傍動應於手/足少陽脉氣所行也)¶
上部地兩頰之動脉(在鼻孔下兩傍近於巨髎之分/動應於手足陽明脉氣之所行)上部人耳¶
前之動脉(在耳前䧟者中動應於手/手少陽脉氣之所行也)中部天手太隂也(謂肺脉/也在掌)¶
(後寸口中是謂/經渠動應於手)中部地手陽明也(謂大腸脉也在手大指次指歧/骨閒合谷之分動應於手也)中¶
部人手少隂也(謂心脉也在掌後銳骨之端神門之分動應於手也靈/樞經持鍼縱捨論問曰少隂无輸心不病乎對曰其外)¶
(經病而藏不病故獨取其經/於掌後銳骨之端正謂此也)下部天足厥隂也(謂肝脉也在毛際外羊矢/下一寸半䧟中五里之分)¶
(卧而取之動應於手也女子取太/衝在足大指本節後二寸䧟中是)下部地足少隂也(謂腎脉也在足内踝/後跟骨上䧟中大谿)¶
<pb:KR3e0001_SBCK_006-10b>¶
(之分動/應手)下部人足太隂也(謂脾脉也在魚腹上趨筋閒直五里下箕門/之分寛鞏足單衣沈取乃得之而動應於手)¶
(也候胃氣者當取足跗之上衝陽之分&KR1305;中脉動乃應手也/新校正云詳自/上部天至此一叚舊在當篇之末義不相接此正論三部九候冝處於斯今依)¶
(皇甫謐甲乙經編次/例自篇末移置此也)故下部之天以候肝(足厥隂脉/行其中也)地以候腎(足/少)¶
(隂脉行/其中也)人以候脾胃之氣(足太隂脉行其中也脾藏與胃/以膜相連故以候脾兼候胃也)帝曰中¶
部之候奈何歧伯曰亦有天亦有地亦有人天以候¶
肺(手太隂脉/當其處也)地以候胷中之氣(手陽明脉當其處也經云/腸胃同&KR0049;故以&KR0049;胷中也)人以候¶
心(手少隂脉/當其處也)帝曰上部以何候之歧伯曰亦有天亦有地¶
亦有人天以候頭角之氣(位在頭角之分故/以&KR0049;頭角之氣也)地以候口齒之¶
氣(位近口齒/故以候之)人以候耳目之氣(以位當耳前脉抵於/目外眥故以候之)三部者各有¶
天各有地各有人三而成天(新校正云詳三而成天至合爲九藏/與六節藏象論文重注義具彼篇)¶
<pb:KR3e0001_SBCK_006-11a>¶
三而成地三而成人三而三之合則爲九九分爲九¶
野九野爲九藏(以是故應天/地之至數)故神藏五形藏四合爲九藏¶
(所謂神藏者肝藏魂心藏神脾藏意肺藏魄腎藏志也以其皆神氣居之故云/神藏五也所謂形藏者皆如器外張虚而不屈含藏於物故云形藏也所謂形)¶
(藏四者一頭角二耳目三口齒四胷中也/新校正云詳注説/神藏宣明五氣篇文又與生氣通天論注六節藏象論注重)五藏已敗¶
其色必夭夭必死矣(夭謂死色異常之候也色者神之旗藏者神之/舎故神去則藏敗藏敗則色見異常之候死也)¶
帝曰以候奈何歧伯曰必先度其形之肥瘦以調其¶
氣之虚實實則冩之虚則補之(度謂量也實冩虚補此所謂順/天之道也老子曰天之道損有)¶
(餘補不/足也)必先去其血脉而後調之無問其病以平爲期¶
(血脉滿堅謂邪留止故先刺去血而後乃調之不/當詢問病者&KR0313;虚要以脉氣平調為之期準爾)帝曰决死生奈何(度/形)¶
(肥瘦調氣&KR0313;虚不問病人以/平為凖死生之證以决之也)歧伯曰形盛脉細少氣不足以息¶
<pb:KR3e0001_SBCK_006-11b>¶
者危(形氣相反故生氣至危玉機真藏論曰形氣相得謂之可治今脉氣/不足形盛有餘證不相扶故當危也危者言其近死猶有生者也刺)¶
(新校正云按全元起注本及甲乙經脉/志論曰氣實形實氣虗形虚此其常也反此者病今脉細少氣是為氣弱體壯/盛是為形盛形盛氣弱故生氣傾危)¶
(經危/作死)形瘦脉大胷中多氣者死(是則形氣不足脉氣有餘也故死/形瘦脉大胷中氣多形藏已傷故)¶
(云死也凢如是類/皆形氣不相得也)形氣相得者生參伍不調者病(參謂參校伍謂/類伍參校類伍)¶
(而有不調謂不/率其常則病也)三部九候皆相失者死(失謂氣候不相類也相失之/候診凢有七七診之狀如下)¶
(文/云)上下左右之脉相應如參舂者病甚上下左右相¶
失不可數者死(三部九候上下左右凢十八診也如參舂者謂大數而/鼓如參舂杵之上下也脉要精微論曰大則病進故病)¶
(過十至/甚也不可數者謂一息十至已上也脉法曰人一呼而脉再至一吸脉亦再至曰平/三至曰離經四至曰脱精五至曰死六至曰命盡今相失而不可數者是)¶
(之外也至五尚/死况至十者乎)中部之候雖獨調與衆藏相失者死中部¶
之候相减者死(中部左右凢六診也上部下部已不相應中部獨調固/非其乆减於上下是亦氣衰故皆死也减謂偏少也臣)¶
<pb:KR3e0001_SBCK_006-12a>¶
(億等詳舊無中部之候相减者死八字按全元起注本及甲乙/經添之且注有解减之說而經闕其文此脫在王注之後也)目内䧟者死¶
(言太陽也太陽之脉起於目内眥目内䧟者太陽絶/也故死所以言太陽者太陽主諸陽之氣故獨言之)帝曰何以知病之¶
所在歧伯曰察九候獨小者病獨大者病獨疾者病¶
獨遟者病獨熱者病獨寒者病獨䧟下者病(相失之候/診凢有七)¶
(者此之謂也然脉見七診謂參/伍不調隨其獨異以言其病爾)以左手足上上去踝五寸按之庶¶
右手足當踝而彈之(手足皆取之然手踝之上手太隂脉足踝之上足/太隂脉足太隂脉主肉應於下部手太隂脉主氣)¶
(應於中部是以下文云脫肉身不去者死中部乍踈乍數者死臣億等按甲乙經/及全元起注本並云以左手足上去踝五寸而按之右手當踝而彈之全元起注)¶
(當從全元起注舊本及/云内踝之上隂交之出通於膀胱係於腎腎爲命門是以取之以明吉凶今文少一/而字多一庶字及足字王注以手足皆取爲解殊為穿鑿)¶
(甲乙經/為正)其應過五寸以上蠕蠕然者不病(氣和/故也)其應疾中¶
手渾渾然者病中手徐徐然者病(渾渾亂也/徐徐緩也)其應上不¶
<pb:KR3e0001_SBCK_006-12b>¶
能至五寸彈之不應者死(氣絶故/不應也)是以脫肉身不去者¶
死(榖氣外衰則肉如脫盡天真内竭故身不/能行真榖並衰故死之至矣去猶行去也)中部乍踈乍數者死(乍/踈)¶
(乍數氣之䘮/亂也故死)其脉代而鈎者病在絡脉(鈎為夏脉又夏氣在絡故病/在絡脉也絡脉受邪則經脉)¶
(滯否故/代止也)九候之相應也上下若一不得相失(上下若一言遲/速小大等也)一候¶
後則病二候後則病甚三候後則病危所謂後者應¶
不俱也(俱猶同/也一也)察其府藏以知死生之期(夫病入府則愈入藏/則死故死生期凖察)¶
(以知/之矣)必先知經脉然後知病脉(經脉四時/五藏之脉)真藏脉見者勝死(所/謂)¶
(真藏脉者真肝脉至中外急如循刀刃責責然如按琴瑟絃真心脉至堅而搏/如循意苡子累累然真脾脉至弱而乍數乍踈真肺脉至大而虚如毛羽中人)¶
(膚真腎脉至搏而絶如指彈石辟辟然凢此五者皆謂得真藏脉而無胃氣也/平人氣象論曰胃者平人之常氣也人無胃氣曰逆逆者死此之謂也勝死者)¶
(謂勝剋於己之時則死也平人氣象論曰肝見庚辛死心見/壬癸死脾見甲乙死肺見丙丁死腎見戊巳死是謂勝死也)足太陽氣絶¶
<pb:KR3e0001_SBCK_006-13a>¶
者其足不可屈伸死必戴眼(足太陽脉起於目内眥上額交巔上/從巔入絡腦還出别下項循肩髆内)¶
(新校正云按診要經終論載三陽三隂脉終之證此/俠脊抵腰中其支者復從肩髆别下貫臋過髀樞下合膕中貫腨循踵至足外/側太陽氣絶死如是矣)¶
(獨犯足太陽氣絶一證餘應闕文也又注貫臋甲乙經作貫胂王氏注/厥論刺瘧論各作貫胂又注刺腰論作貫臋詳甲乙經注臀當作胂)帝曰¶
冬隂夏陽奈何(言死/時也)歧伯曰九候之脉皆沈細懸絶者¶
爲隂主冬故以夜半死盛躁喘數者爲陽主夏故以¶
日中死(位无常居物極則反也乾坤之義隂極則龍戰于野/陽極則亢龍有悔是以隂陽極脉死於夜半日中也)是故寒熱¶
病者以平旦死(亦物極則變也平曉木王木氣爲風故木王之時寒熱/病死生氣通天論曰因於露風乃生寒熱由此則寒熱)¶
(之病風薄/所爲也)熱中及熱病者以日中死(陽之/極也)病風者以日夕死¶
(卯酉/衝也)病水者以夜半死(水王/故也)其脉乍踈乍數乍遲乍疾者¶
日乗四季死(辰戌丑未土寄王之脾氣/内絶故日乗四季而死也)形肉已脫九候雖調猶¶
<pb:KR3e0001_SBCK_006-13b>¶
死(亦謂形氣不相得也證前脫肉/身不去者九候雖平調亦死也)七診雖見九候皆從者不死(但九/候順)¶
(四時之令雖七診互見/亦生矣從謂順從也)所言不死者風氣之病及經月之病似¶
七診之病而非也故言不死(風病之脉診大而數月經之病脉小以/微雖候與七診之狀略同而死生之證)¶
(乃異故/不死也)若有七診之病其脉候亦敗者死矣(言雖七診見九/候從者不死若)¶
(病同七診之狀而脉應敗亂/縱九候皆順猶不得生也)必發噦噫(胃精内竭神不守心故死之時發斯/噦噫宣明五氣篇曰心爲噫胃爲噦)¶
(方正也言必當原/也)必審問其所始病與今之所方病(其始而要終也)而後¶
各切循其脉視其經絡浮沈以上下逆從循之其脉¶
疾者不病(氣强/盛故)其脉遲者病(氣不/足故)脉不往來者死(精神/去也)皮¶
膚著者死(骨乾/枯也)帝曰其可治者奈何歧伯曰經病者治¶
其經(求有/過者)孫絡病者治其孫絡血(有血留止刺而去之/新校正/云按甲乙經云絡病者治其絡)¶
<pb:KR3e0001_SBCK_006-14a>¶
(血无二/孫字)血病身有痛者治其經絡(靈樞經曰經脉爲裏支而横者/爲絡絡之别者爲孫絡由是孫)¶
(絡則經之别支而横也/新校/正云按甲乙經无血病二字)其病者在竒邪竒邪之脉則繆¶
刺之(竒謂竒繆不偶之氣而與經脉繆處也由是/故繆刺之繆刺者刺絡脉左取右右取左也)留瘦不移節而刺¶
之(病氣淹留形容減瘦證不移易則消息節級養而/刺之此又重明前經无問其病以平爲期者也)上實下虚切而從¶
之索其結絡脉刺出其血以見通之(結謂血結於絡中也血/去則經隧通矣前經云)¶
(先去血脉而後調之明其結絡乃先去也/新/校正云詳經文以見通之甲乙經作以通其氣)瞳子髙者太陽不足¶
戴眼者太陽已絶此決死生之要不可不察也(此復明/前太陽)¶
(氣欲絶及已/絶之候也)手指及手外踝上五指留鍼(錯簡/文也)¶
重廣補注黄帝内經素問卷第六¶
<pb:KR3e0001_SBCK_006-14b>¶
¶
玉機眞藏論溉(古代/切)窳(音/愈)䐃(渠殞/切)瞀(莫候/切)三部九候論¶
㰱(所甲切/飲血也)坰(古營/切)蠕(而匀/切)¶
