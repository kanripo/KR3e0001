# -*- mode: mandoku-view; -*-
#+TITLE: 重廣補注黄帝内經素問
#+DATE: 2015-09-11 03:53:18.703150
#+PROPERTY: ID KR3e0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB03n0125-014重廣補注黄帝内經素問-卷第十四.

# SB1_0359-082.png
# page missing
<pb:KR3e0001_SBCK_014-1a>¶
# SB1_0359-083.png
(傷旣且外壅内傷是為大病/之階漸爾故曰後生大病也)故曰病有在毫毛腠理者有在皮¶
膚者有在肌肉者有在脉者有在筋者有在骨者有¶
在髓者(毛之長者曰毫皮之文理曰腠/理然二者皆皮之可見者也)是故刺毫毛腠理無傷皮¶
皮傷則内動肺肺動則秋病温瘧泝泝然寒慄(鍼經曰/凡刺有)¶
(五以應五藏一曰半刺半刺者淺内而疾發鍼令鍼傷多如㧞髪状以取皮氣/此肺之應也然此其淺以應於肺腠理毫毛猶應更淺當取髪根淺深之半爾)¶
(肺之合皮王於秋氣故肺動/則秋病温瘧泝泝然寒慄也)刺皮無傷肉肉傷則内動脾脾動¶
則七十二日四季之月病腹脹煩不嗜食(脾之合肉寄王/四季又其脉從)¶
(股内前㢘入腹属脾絡胃上鬲俠咽連舌本散舌下其支别者復從胃别上鬲/注心中故傷肉則動脾脾動則四季之月腹脹煩而不嗜食也七十二日四季)¶
(之月者謂三月六月九月十二月/各十二日後土寄王十八日也)刺肉無傷脉脉傷則内動心心¶
動則夏病心痛(心之合脉王於夏氣真心少隂之脉起於心中出屬心/系心包心主之脉起於胷巾出屬心包平人氣象論曰)¶
<pb:KR3e0001_SBCK_014-1b>¶
(藏真通於心故脉傷則/動心心動則夏病心痛)刺脉無傷筋筋傷則内動肝肝動則¶
春病熱而筋㢮(肝之合筋王於春氣鍼經曰熱則筋緩故筋傷/則動肝肝動則春病熱而筋㢮緩㢮猶縱緩也)刺筋¶
無傷骨骨傷則内動腎腎動則冬病脹腰痛(腎亦合骨王/於冬氣𦝫為)¶
(腎府故骨傷則動腎腎動則冬病腰痛也/腎之脉直行者從腎上貫肝鬲故脹也)刺骨無傷髓髓傷則銷鑠¶
胻酸體解㑊然不去矣(髓者骨之充鍼經曰髓海不足則腦轉耳鳴/胻酸&KR0365;冒故髓傷則腦髓銷鑠胻酸體解㑊)¶
(然不去也銷鑠謂髓腦銷鑠解㑊謂強不强弱不弱熱不熱寒/不寒解解㑊㑊然不可名之也腦髓銷鑠骨空之所致也)¶
刺齊論篇第五十一(新校正云按全元/起本在第六卷)¶
黄帝問曰願聞刺淺深之分(謂皮肉筋脉/骨之分位也)岐伯對曰刺骨¶
者無傷筋刺筋者無傷肉刺肉者無傷脉刺脉者無¶
傷皮刺皮者無傷肉刺肉者無傷筋刺筋者無傷骨¶
<pb:KR3e0001_SBCK_014-2a>¶
帝曰余未知其所謂願聞其解岐伯曰刺骨無傷筋¶
者鍼至筋而去不及骨也刺筋無傷肉者至肉而去¶
不及筋也刺肉無傷脉者至脉而去不及肉也刺脉¶
無傷皮者至皮而去不及脉也(是皆謂遣邪也然筋有寒邪肉/有風邪脉有濕邪皮有熱邪則)¶
(如是遣之所謂邪者皆言其非順正氣而相干犯也/新校/正云詳此謂刺淺不至所當刺之處也下文則誡其太深也)所謂刺皮無¶
傷肉者病在皮中鍼入皮中無傷肉也刺肉無傷筋¶
者過肉中筋也刺筋無傷骨者過筋中骨也此之謂¶
反也(此則誡過分太深也/新校正云按全元起云刺如此者/是謂傷此皆過過必損其血氣是謂逆也邪必因而入也)¶
刺禁論篇第五十二(新校正云按全元/起本在第六卷)¶
黄帝問曰願聞禁數岐伯對曰藏有要害不可不察¶
<pb:KR3e0001_SBCK_014-2b>¶
肝生於左(肝象木王於春春陽/發生故生於左也)肺藏於右(新校正云按楊/肺象金王於秋秋隂收殺故/藏於右也)¶
(上善云肝為少陽陽長之始故曰/生肺為少隂隂藏之初故曰藏)心部於表(陽氣主外/心象火也)腎治於裏(隂氣/主内)¶
(腎象水也/新校正云按楊上善云心為五藏/部主故得稱部腎間動氣内治五藏故曰治)脾為之使(營動不已糟粕/水榖故使者也)¶
胃為之市(水榖所歸五味皆入/如市雜故為市也)鬲肓之上中有父母(鬲肓之上氣/海居中氣者)¶
(生之原生者命之主故氣海為人之父母也/新校正云按楊上善云心下鬲/上為肓心為陽父也肺為隂母也肺主於氣心主於血共營衛於身故為父母)¶
七節之傍中有小心(小心謂真心神靈之宫室/新校正云按太素/小心作志心楊上善云脊有三七二十一節腎)¶
(在下七節之傍腎神曰志五藏之靈皆名/為神神之所以任得名為志者心之神也)從之有福逆之有咎(從謂隨/順也八)¶
(者人之所以生形之所以成/故順之則福延逆之則咎至)刺中心一日死其動為噫(心在氣/為噫)刺中¶
肝五日死其動為語(肝在氣為語/新校正云按全元起本并甲乙/經語作欠元起云腎傷則欠子母相感也王氏)¶
(改欠/作語)刺中腎六日死其動為嚏(腎在氣爲𡁲/新校正云按全/元起本及甲乙經六日作三日)剌中¶
<pb:KR3e0001_SBCK_014-3a>¶
肺三日死其動爲欬(肺在氣/爲欬)刺中脾十日死其動爲吞¶
(脾在氣爲吞/新校正云按全元起本及甲乙經十日作十五日刺中五藏與/診要經終論并四時刺逆從論相重此叙五藏相次之法以所生爲次甲乙經)¶
(以心肺肝脾腎爲次是以所剋爲/次全元起本舊文則錯亂無次矣)刺中膽一日半死其動爲嘔(膽氣/勇故)¶
(爲嘔/新校正云按診要經終論刺中膽下又/云刺中鬲者爲傷中其病雖愈不過一嵗而死)刺跗上中大脉血出不¶
止死(跗爲足跗大脉動而不止者則胃之大經也胃爲水/榖之海然血出不止則胃氣将傾海竭氣亡故死)刺面中溜脉不¶
幸爲盲(面中溜脉者手太陽任脉之交㑹手太陽脉自顴而斜行至目内/眥任脉自鼻&KR0864;兩傍上行至瞳子下故刺面中溜脉不幸爲盲)刺頭¶
中腦户入腦立死(腦户穴名也在枕骨上通於腦中然腦爲髓/之海真氣之所聚鍼入腦則真氣泄故立死)刺舌下¶
中脉太過血出不止爲瘖(舌下脉脾之脉也脾脉者俠咽連舌本/散舌下血出不止則脾氣不能營運於)¶
(舌故瘖不/能言語)刺足下布絡中脉血不出爲腫(布絡謂當内踝前足下/空處布散之絡正當然)¶
(谷穴分也絡中脉則衝脉也衝脉者並少隂之經下入内踝之後入足/下也然刺之而血不出則腎脉與衝脉氣并歸於然谷之中故爲腫)刺郄¶
<pb:KR3e0001_SBCK_014-3b>¶
中大脉令人仆脱色(尋此經郄中主治與中誥流注經委中穴正同/應郄中者以經穴為名委中處所為名亦猶寸)¶
(口脉口氣口皆同一處爾然郄中大脉者足太陽經脉也足太陽之脉起於目内/眥合手太陽手太陽脉自目内眥斜絡於顴足太陽脉上頭下項又循於足故)¶
(剌之過禁則令人仆/倒而面色如脱去也)刺氣街中脉血不出為腫䑕僕(氣街之中膽/胃脉也膽之)¶
(脉循脇裏出氣街胃之脉俠齊入氣街中其支别者起胃下口循腹裏至氣街/中而合今刺之而血不出則血脉氣并聚於中故内結為腫如伏䑕之形也氣)¶
(街在腹下俠齊兩傍相去四寸䑕僕上一寸動脉應手也/新校正云/按别本僕一作鼷氣府論注氣街在齊下横骨兩端䑕鼷上一寸也)刺脊¶
間中髓為傴(傴謂傴僂身踡屈也脊間謂脊骨節/間也刺中髓則骨精氣泄故傴僂也)刺乳上中乳房為¶
腫根蝕(乳之上下皆足陽明之脉也乳房之中乳液渗泄胷中氣血皆外凑/之然刺中乳房則氣更交凑故為大腫中有膿根内蝕肌膚化為膿)¶
(水而乆/不愈)刺缺盆中内陷氣泄令人喘欬逆(五藏者肺為之蓋缺/盆為之道肺藏氣而)¶
(主息又在氣為欬刺缺盆中内陷/則肺氣外泄故令人喘欬逆也)刺手魚腹内陷為腫(手魚腹内肺脉/所流故刺之内)¶
(陷則為腫也/新校正云按/甲乙經肺脉所流當作留字)無刺大醉令人氣亂(新校正云按/脉數過度故因剌而/亂也)¶
<pb:KR3e0001_SBCK_014-4a>¶
(靈樞經氣亂/當作脉亂)無刺大怒令人氣逆(怒者氣逆故/刺之益甚)無刺大勞人(經氣/越也)¶
無刺新飽人(氣盛/滿也)無刺大饑人(氣不/足也)無刺大渴人(血脉/乾也)無刺大¶
驚人(神蕩越而氣不治也/新校正云詳無刺大醉至此七條與靈樞經相/出入靈樞經云新内無刺己刺無内大怒無刺己刺無怒大勞無剌也)¶
(刺無勞大醉無刺己刺無醉大飽無刺己刺無飽大飢無刺己/刺無飢大渴無刺己刺無渴大驚大恐必定其氣乃刺之也)刺隂股中¶
大脉血出不止死(新校正云按刺隂股中大/隂股之中脾之脉也脾者中土孤藏以灌四傍今血/出不止脾氣将竭故死)¶
(脉條皇甫士安移在前刺跗上中大脉下/相續自後至篇末逐條與前條相間也)刺客主人内陷中脉為内¶
漏為聾(客主人穴名也今名上關在耳前上亷起骨開口有空手少陽足/陽明脉交㑹於中陷脉言刺太深也刺太深則交脉破决故為耳)¶
(内之漏脉内漏則氣不營故聾/新校正云詳客主人穴與氣穴論注同按甲/乙經及氣穴府論注云手足少陽足陽明三脉之㑹疑此脱足少陽一脉也)¶
刺膝&KR2635;出液為跛(膝為筋府筋㑹於/中液出筋乾故跛)刺臂太隂脉出血多立¶
死(臂太隂者肺脉也肺者主行榮衞隂陽/治節由之血出多則榮衛絶故立死也)刺足少隂脉重虚出血¶
<pb:KR3e0001_SBCK_014-4b>¶
為舌難以言(足少隂腎脉也足少隂脉貫腎絡肺/繋舌本故重虗出血則舌難言也)刺膺中陷中肺¶
為喘逆仰息(肺氣上泄/逆所致也)刺肘中内陷氣歸之為不屈伸(肘中/謂肘)¶
(屈折之中尺澤穴中也刺過陷脉/惡氣歸之氣固關節故不屈伸也)刺隂股下三寸内陷令人遺溺¶
(股下三寸腎之絡也衝脉與少隂之絡皆起於腎下出於氣/街並循於隂股其上行者出胞中故刺陷脉則令人遺溺也)刺掖下脇間¶
内陷令人欬(掖下肺脉也肺之脉從肺系横出掖下真心藏脉直/行者從心系却上掖下刺陷脉則心肺俱動故欬也)刺少¶
腹中膀胱溺出令人少腹滿(胞氣外泄榖氣歸之故少/腹滿也少腹謂齊下也)刺腨腸内¶
陷為腫(腨腸之中足太陽脉/也太陽氣泄故為腫)刺匡上陷骨中脉為漏為盲(匡目/匡也)¶
(骨中謂目匡骨中也匡骨中脉目之系肝/之脉也刺内陷則眼系絶故為目漏目盲)刺關節中液出不得屈伸¶
(諸筋者皆屬於節津液滲潤之/液出則筋膜乾故不得屈伸也)¶
刺志論篇第五十三(新校正云按全元/起本在第六卷)¶
<pb:KR3e0001_SBCK_014-5a>¶
黄帝問曰願聞虚實之要岐伯對曰氣實形實氣虗¶
形虚此其常也反此者病(隂陽應象大論曰形歸氣由是故虗實/同焉反謂不相合應失常平之候也形)¶
(氣相反故病生氣謂/脉氣形謂身形也)榖盛氣盛榖虗氣虗此其常也反此者¶
病(新校正云按甲乙經實作寳/靈樞經曰榮氣之道内榖為實榖入於胃氣𫝊與肺精専者上行經隧由是/故榖氣虗實占必同焉候不相應則為病也)¶
脉實血實脉虗血虚此其常也反此者病(脉者血之府故/虗實同焉反不)¶
(相應則/為病也)帝曰如何而反岐伯曰氣虗身熱此謂反也(氣虗/為陽)¶
(新校正云按甲乙經云氣盛身寒氣虗身熱此謂反也當補此四字/氣不足陽氣不足當身寒反身熱者脉氣當盛脉不盛而身熱證不相符故謂/反也)¶
榖入多而氣少此謂反也(胃之所出者穀氣而布於經脉也榖入/於胃脉道乃散今榖入多而氣少者是)¶
(胃氣不散/故謂反也)榖不入而氣多此謂反也(胃氣外散/肺并之也)脉盛血少此謂¶
反也脉少血多此謂反也(經脉行氣絡脉受血經氣入絡絡/受經氣候不相合故皆反常也)氣¶
<pb:KR3e0001_SBCK_014-5b>¶
盛身寒得之傷寒氣虚身熱得之傷暑(傷謂觸冒也寒傷形/故氣盛身寒熱傷氣)¶
(故氣虗/身熱)榖入多而氣少者得之有所脱血濕居下也(脱血則/血虗血)¶
(虗則氣盛内鬱化成津液/流入下焦故云濕居下也)榖入少而氣多者邪在胃及與肺也¶
(胃氣不足肺氣下流於胃中故邪在胃然肺氣入胃則肺/氣不自守氣不自守則邪氣從之故曰邪在胃及與肺也)脉小血多者飲¶
中熱也(飲謂留飲也飲留脾胃之中/則脾氣溢脾氣溢則發熱中)脉大血少者脉有風氣水¶
漿不入此之謂也(風氣盛滿則水/漿不入於脉)夫實者氣入也虗者氣出¶
也(入為陽出為隂隂生於/内故出陽生於外故入)氣實者熱也氣虗者寒也(陽盛而隂内/拒故熱隂盛)¶
(而陽外/微故寒)入實者左手開鍼空也入虗者左手閉鍼空也¶
(言用鍼之補冩也右手持鍼左手捻穴故實者左/手開鍼空以冩之虗者左手閉鍼空以補之也)¶
鍼解篇第五十四(新校正云按全元/起本在第六卷)¶
<pb:KR3e0001_SBCK_014-6a>¶
黄帝問曰願聞九鍼之解虗實之道岐伯對曰刺虗¶
則實之者鍼下熱也氣實乃熱也滿而泄之者鍼下¶
寒也氣虗乃寒也菀陳則除之者出惡血也(菀積也陳久/也除去也言)¶
(絡脉之中血積而久/者鍼刺而除去之也)邪勝則虗之者出鍼勿按(邪者不正之目非本/經氣是則謂邪非言)¶
(鬼毒精邪之所勝也出鍼勿按穴/俞且開故得經虗邪氣發泄也)徐而疾則實者徐出鍼而疾按¶
之疾而徐則虗者疾出鍼而徐按之(除出謂得經氣已久乃/出之疾按謂鍼出穴已)¶
(速疾按之則真氣不泄經脉氣全故徐而疾乃實也疾出鍼謂鍼入穴已至於/經脉即疾出之徐按謂鍼出穴已徐緩按之則邪氣得泄精氣復固故疾而徐)¶
(乃虗/也)言實與虗者寒温氣多少也(寒温謂經脉/隂陽之氣也)若無若有者¶
疾不可知也(言其㝠昧不可即而知也夫不可/即知故若無慧然神悟故若有也)察後與先者知病¶
先後也(知病先後/乃補冩之)為虗與實者工勿失其法(鍼經曰經氣已至慎/守勿失此之謂也)¶
<pb:KR3e0001_SBCK_014-6b>¶
(新校正云按甲乙經云/若存若亡爲虚與實)若得若失者離其法也(妄為補冩離亂大經/誤補實者轉令若得)¶
(誤冩虗者轉令若失故曰若得若失也鍼經曰無實實無虗虗此其誡也/新校正云詳自篇首至此與太素九鍼解篇經同而解異二經互相發眀也)虛¶
實之要九鍼最妙者為其各有所宜也(熱在頭身宜鑱鍼肉/分氣滿宜貟鍼脉氣)¶
(虚少宜鍉鍼冩熱出血發泄固病宜鋒鍼破癰腫出膿血宜䤵鍼調隂陽去暴/痺宜貟利鍼治經絡中痛痺宜毫鍼痺深居骨解腰脊節凑之間者宜長鍼虗)¶
(新校正云按别本䤵一作鈹/風舍於骨解皮膚之間宜大鍼此之謂各/有所宜也)補冩之時者與氣開闔相¶
合也(氣當時刻謂之開已過未至謂之闔時刻者然水下一刻人氣在太陽/水下二刻人氣在少陽水下三刻人氣在陽明水下四刻人氣在隂分)¶
(新校正云詳自篇/水下不已氣行不已如是則當刻者謂之開過刻及未至者謂之闔也鍼經曰/謹候其氣之所在而刺之是謂逢時此所謂補冩之時也)¶
(首至此文出靈樞經素問解之互相發明也甲/乙經云補冩之時以鍼為之者此脫此四字也)九鍼之名各不同形¶
者鍼窮其所當補冩也(新校正云按九鍼之形/各不同形謂長短鋒頴不等窮其補冩謂各/隨其療而用之也)¶
(今具甲/乙經)刺實須其虗者留鍼隂氣隆至乃去鍼也刺虗¶
<pb:KR3e0001_SBCK_014-7a>¶
須其實者陽氣隆至鍼下熱乃去鍼也(言要以氣至/而有効也)經氣¶
已至慎守勿失者勿變更也(變謂變易更謂改更皆變法也言得/氣至必宜謹守旡變其法反招損也)¶
深淺在志者知病之内外也(志一為意志意/皆行鍼之用也)近逺如一者深¶
淺其候等也(言氣雖近逺不同然其測/候皆以氣至而有効也)如臨深淵者不敢墯也¶
(言氣候補冩如臨深淵不/敢墯慢失補冩之法也)手如握虎者欲其壯也(壯謂摟鍼堅定/也鍼經曰持鍼)¶
(之道堅者為實則其義也/新校正云按甲乙經實字作寳)神無營於衆物者靜志觀病人¶
無左右視也(目絶妄視心專一務則用之必中无惑誤也/新校正云詳從/刺實須其虗至此又見寳命全形論此又為之解亦互相發明)¶
(正指直刺/也)義無邪下者欲端以正也(鍼无左右)必正其神者欲瞻病¶
人目制其神令氣易行也(檢彼精神令无散越則/氣為神使中外易調也)所謂三里¶
者下膝三寸也所謂跗之者(新校正云按全元起本跗之作低胻/太素作付之按骨空論跗之疑作跗)¶
<pb:KR3e0001_SBCK_014-7b>¶
(上)舉膝分易見也(三里穴名正在膝下三寸䯒外兩筋肉分閒極/重按之則足跗上動脉止矣故曰舉膝分易見)巨虚¶
者蹻足䯒獨陷者(巨虚穴名也蹻謂舉也取巨虚下亷當/舉足取之則䯒外兩筋之間陷下也)下亷者陷¶
下者也(欲知下亷穴者䯒外兩筋/之閒獨陷下者則其處也)帝曰余聞九鍼上應天地四¶
時隂陽願聞其方令可傳於後世以爲常也岐伯曰¶
夫一天二地三人四時五音六律七星八風九野身形¶
亦應之鍼各有所宜故曰九鍼(新校正云詳此文/與靈樞經相出入)人皮應天¶
(覆蓋於物/天之象也)人肉應地(柔厚安靜/地之象也)人脉應人(盛衰変易/人之象也)人筋應時(堅/固)¶
(真定時/之象也)人聲應音(備五/音故)人隂陽合氣應律(新校正云按/交㑹氣通相生无替則/律之象)¶
(别本氣/一作度)人齒面目應星(人面應七星者所謂面有七孔應之也/新校正云詳此注乃全元起之辭也)人出¶
入氣應風(動出往來/風之象也)人九竅三百六十五絡應野(身形之外/野之象也)故¶
<pb:KR3e0001_SBCK_014-8a>¶
一鍼皮二鍼肉三鍼脉四鍼筋五鍼骨六鍼調隂陽¶
七鍼益精八鍼除風九鍼通九竅除三百六十五節¶
氣此之謂各有所主也(新校正云按别本/一鑱鍼二員鍼三鍉鍼四鋒鍼五䤵鍼六貟利/鍼七毫鍼八長鍼九大鍼)¶
(䤵一/作鈹)人心意應八風(動靜不形/風之象也)人氣應天(運行不息/天之象也)人髪齒耳目¶
五聲應五音六律(髪齒生長耳目清通五聲/應同故應五音及六律也)人隂陽脉血氣應地¶
(人隂陽有交㑹生成脉血/氣有虚盈盛衰故應地也)人肝目應之九(肝氣通目木生數三三/而三之則應之九也)九竅三¶
百六十五(新校正云按全元/起本无此七字)人一以觀動靜天二以候五色七¶
星應之以候髪毋澤五音一以候宫商角徴羽六律有¶
餘不足應之二地一以候髙下有餘九野一節俞應之以¶
候閉節三人變一分人候齒泄多血少十分角之變¶
<pb:KR3e0001_SBCK_014-8b>¶
五分以候緩急六分不足三分寒關節第九分四時¶
人寒温燥濕四時一應之以候相反一四方各作解¶
(新校正云詳王氏云一百二十四字今有一百二十三字又亡一字/此一百二十四字蠹簡爛文義理殘缺莫可尋究而上古書故且載之以佇後/之具本也)¶
長刺節論篇第五十五(新校正云按全元/起本在第三卷)¶
刺家不診聽病者言在頭頭疾痛為藏鍼之(藏猶深也言/深刺之故下)¶
(文曰新校正云按全元/起本云為鍼之無藏字)刺至骨病已上無傷骨肉及皮皮者¶
道也(皮者鍼之道故刺骨/無傷骨肉及皮也)隂刺入一傍四處治寒熱(頭有寒熱則/用隂刺法治)¶
(之隂刺謂卒刺之如此數也/新校正云按别本卒刺一作平刺按甲/乙經陽刺者正内一傍内四隂刺者左右卒刺之此隂刺疑是陽刺也)深專¶
者刺大藏(寒熱病氣深專攻中/者當刺五藏以拒之)迫藏刺背背俞也(迫近也漸近於/藏則刺背五藏)¶
(之俞/也)刺之迫藏藏㑹(言刺近於藏者何也/以是藏氣之㑹發也)腹中寒熱去而止¶
<pb:KR3e0001_SBCK_014-9a>¶
(言刺背俞者無問其數/要以寒熱去乃止鍼)與刺之要發鍼而淺出血(若與諸俞刺/之則如此)¶
治腐腫者刺腐上視癰小大深淺刺(腐腫謂腫中肉腐敗為/膿血者癰小者淺刺之)¶
(癰大者深刺之/新校正云按/全元起本及甲乙經腐作癰)刺大者多血小者深之必端内¶
鍼為故止(癰之大者多出血癰之小者但直鍼之而已/新校正云按甲/乙經云刺大者多而深之必端内鍼為故正也此文云小者深)¶
(之疑/此誤)病在少腹有積刺皮　以下至少腹而止刺俠脊¶
兩傍四椎間刺兩髂髎季脇肋間導腹中氣熱下已¶
(少腹積謂寒熱之氣結積也皮/謂齊下同身寸之五寸横約文審刺而勿過/深之刺禁論曰刺少腹中膀胱溺出令人少腹滿由此故不可深之矣俠脊四)¶
(椎之間據經无俞恐當云五椎間五椎之下兩傍正心之俞心應少腹故當言/椎間也髂為腰骨髎一為髀字形相近之誤也髎謂居膠腰側穴也季脇肋間)¶
(也及遍尋篇韻中無/字只有䯏字䯏骨端也皮䯏者蓋謂齊下横骨之/當是刺季肋之間京門穴也/新校正云按釋音皮/作皮䯏苦未反是䯏誤/作)¶
(端也全元起本作皮髓元起/注云齊傍埵起也亦未為得)病在少腹腹痛不得大小便病名¶
<pb:KR3e0001_SBCK_014-9b>¶
曰疝得之寒刺少腹兩股間刺腰髁骨間刺而多之¶
盡炅病已(厥隂之脉環隂器抵少腹衝脉與少隂之絡皆起於腎下出於/氣街循隂股其後行者自少腹以下骨中央女子入繋廷孔其終)¶
(循隂器合篡間繞篡後别繞臋至少隂與巨陽中絡者合少隂上股内後亷貫/脊屬腎其男子循莖下至篡與女子等故刺少腹及兩股間又刺腰髁骨間也)¶
(新校正云按别本篡一作基/腰髁骨者腰房俠脊平立陷者中按之有骨處也疝為寒生故多/刺之少腹盡熱乃止鍼炅熱也)病在筋¶
筋攣節痛不可以行名曰筋痺刺筋上為故刺分肉¶
間不可中骨也(分謂肉分間有筋維絡處也/刺筋无傷骨故不可中骨也)病起筋炅病已止¶
(筋寒痺生故得/筋熱病已乃止)病在肌膚肌膚盡痛名曰肌痺傷於寒濕¶
刺大分小分多發鍼而深之以熱為故(大分謂大肉之分/小分謂小肉之分)¶
無傷筋骨傷筋骨癰發若變(鍼經曰病淺鍼深内傷良肉皮膚為/癰又曰鍼太深則邪氣反沈病益甚)¶
(傷筋骨則針太深/故癰發若變也)諸分盡熱病已止(熱可消寒故/病已則止)病在骨骨重¶
<pb:KR3e0001_SBCK_014-10a>¶
不可舉骨髓酸痛寒氣至名曰骨痺深者刺無傷脉¶
肉為故其道大分小分骨熱病已止(骨痺刺無傷脉肉者何/自刺其氣通肉之大小)¶
(分中/也)病在諸陽脉且寒且熱諸分且寒且熱名曰狂(氣狂/亂也)¶
刺之虚脉視分盡熱病已止病初發嵗一發不治月¶
一發不治月四五發名曰癲病刺諸分諸脉其無寒¶
者以鍼調之病止(新校正云按甲乙經云刺/諸分其脉尤寒以鍼補之)病風且寒且熱炅¶
汗出一日數過先刺諸分理絡脉汗出且寒且熱三¶
日一刺百日而已病大風骨節重鬚眉墮名曰大風¶
刺肌肉為故汗出百日(泄衞氣/之怫熱)刺骨髓汗出百日(泄榮氣/之怫熱)¶
凡二百日鬚眉生而止鍼(怫熱屏退隂氣内復/故多汗出鬚眉生也)¶
<pb:KR3e0001_SBCK_014-10b>¶
重廣補注黄帝内經素問卷第十四¶
刺要論泝(素/音)㢮(施是/切)鑠(詩若/切)&KR0365;(縣/音)刺齊論解(胡買/切)刺禁¶
論髕(牝/音)刺志論脫(上活/切)捻(湼/音)鍼解論鍉(低/音)長刺節論¶
䯏(光抺/切)篡(初患/切)¶
<pb:KR3e0001_SBCK_014-11a>¶
